#titolo Fiat, su Gpl e metano incentivi gruppo fino a fine marzo - Dalle Aziende - Motori
     (ANSA) - ROMA, 14 MAR - Proseguiranno fino al 31 marzo gli
incentivi del gruppo Fiat per l'acquisto di auto a Gpl e metano,
con un contributo ''di valore almeno equivalente a quello dello
Stato'', i cui ecoincentivi per i privati, partiti stamani, sono
gia' esauriti.    La promozione interessa le vetture bi-fuel di Fiat, Lancia e
Alfa Romeo, oltre ai veicoli commerciali di Fiat Professional,
senza distinzioni tra clienti privali e utenze professionali,
con o senza rottamazione, e senza limite in termini di plafond.    Lanciata il primo marzo, l'iniziativa - sottolinea il gruppo
- ha ottenuto risultati positivi. In particolare, le
alimentazioni Gpl e Metano hanno fatto registrare circa il 50%
degli ordini totali a livello di gruppo Fiat. Inoltre, rispetto
allo scorso febbraio, gli ordini delle vetture a metano sono
raddoppiate nelle prime due settimane di marzo. (ANSA).
