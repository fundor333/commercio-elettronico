#titolo Cede tettoia, morto custode ex cartiera - Piemonte
     (ANSA) - TORINO, 17 MAR - E' caduto nel vuoto per il
cedimento di una tettoia in plastica nella cartiera dismessa di
Germagnano (Torino), dove lavorava come custode, ed e' morto sul
colpo. Si tratta di Pietro Giacobino, 55 anni, di Lanzo
Torinese. Sull'incidente, avvenuto pare ieri sera, e' stata
aperta un' indagine da parte dello Spresal dell'Asl di zona. Il
corpo e' stato trovato dai carabinieri nella tarda serata dopo
l'allarme dato dalla moglie, preoccupata perche' non era tornato
a casa all'ora di cena.
