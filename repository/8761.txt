#titolo Hugo Chavez - Protagonisti
Hugo Chavez è "assolutamente cosciente" su quanto siano "complesse e delicate" le sue condizioni dopo l'operazione dello scorso 11 dicembre: lo ha detto il numero due venezuelano, Nicolas Maduro, in una lunga intervista rilasciata a Cuba, al termine di una giornata di rumors e illazioni di ogni tipo sulla salute del presidente.  
Il leader 'bolivariano' è "assolutamente cosciente su quanto siano complesse le sue condizioni post-operatorie. Ci ha chiesto di mantenere il popolo del Venezuela informato sempre con la verità, indipendentemente da quanto questa essa possa essere dura", ha detto Maduro ricordando che "in questi giorni" ha "visto e parlato" con Chavez in due occasioni, e sottolineando di avere "fede in Dio e nei medici" dell'Avana che curano il presidente.  
