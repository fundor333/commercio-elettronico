#titolo Smart, anteprima internazionale per forstars - Prove  e Novità - Motori
  ROMA - Premiere internazionale al salone di Parigi per forstars. Questo prototipo due posti a trazione elettrica con proiettore integrato è protagonista nello stand francese accanto al modello speciale smart fortwo edition iceshine e alla dinamica smart Brabus electric drive. 
Smart forstars e' stata concepita per tutti quelli che vivono nelle metropoli moderne. Il concept a trazione elettrica e' una Sports Utility Coupé (SUC) due posti di sorprendente spaziosità. 
Il nome s&#8217;ispira al tetto in vetro che domina l'abitacolo, regalando ai passeggeri la possibilità di ammirare il cielo stellato, oltre a richiamare l'attenzione sull'idea di integrare un proiettore video nel cofano. 
A Parigi anche 'edition iceshine', l'ultima serie speciale di smart fortwo, che coniuga un carattere giovane ad un equipaggiamento personalizzato. Le prime vetture di questa serie limitata, realizzate nella tonalità azure blue, saranno disponibili presso gli smart center dall&#8217;ottobre 2012. La smart fortwo edition iceshine è disponibile in versione coupé e cabrio con motore a benzina mhd da 52kW. 
Con smart BRABUS electric drive l&#8217;ecocompatibilità sposa dinamica di marcia e look sportivo. Il motore elettrico, basato sulla tecnica propulsiva di smart fortwo electric drive, raggiunge una potenza di 60 kW e una coppia massima di 135 Nm. 
La velocità massima è di 135 km/h e la reattività nelle partenze da fermo è da riferimento. Il nuovo assetto sportivo BRABUS contribuisce in modo decisivo a regalare forti emozioni al volante.  
