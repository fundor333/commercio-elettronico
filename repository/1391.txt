#titolo A Genova delegazione Aivp per conferenza mondiale 2014 - Porti e Logistica - Mare
  (ANSA) - GENOVA, 29 GEN - La riqualificazione del waterfront con la sua doppia funzione turistico-portuale potrebbe essere la carta vincente di Genova per aggiudicarsi l'assegnazione della conferenza mondiale dell'AIVP, l'associazione internazionale città e porti, che si svolgerà nel 2014.     E' infatti questa una delle potenzialita' di Genova prese in considerazione dalla delegazione dell'AIVP, che e' a Genova per un sopralluogo di tre giorni in vista appunto della designazione della citta' vincitrice tra quelle candidate: genova, Durban (Sudafrica) e Tangeri (marocco). 
La delegazione AIVP e' composta da Alain Ledaguenel e Bruno Delsalle. ''L'associazione opera da oltre vent'anni sul tema porti e città - ha sottolineato Delsalle, vicedirettore di Aivp - L'obiettivo principale e' quello di far comprendere, attraverso seminari e incontri internazionali, l'importanza di una relazione stretta tra le amministrazioni pubbliche e i rappresentanti dell'operativita' portuale. E' su questo tema che stiamo lavorando perché, a livello globale, questa e' l'unica strada per lo sviluppo integrato dell'economia marittima''. 
Del tema dell'integrazione tra città' e porto, e dunque della riqualificazione dell'area del Porto Antico, si e' detto molto interessato Alain Ledaguenel, membro del consiglio di amministrazione di Aivp, ex operatore del mare, rappresentante di Dunquerque, città che ha accolto alcune delle attività dell'associazione. "I temi sono quelli dello sviluppo dell'economia del mare - ha sottolineato -. Negli ultimi anni si e' sviluppato il tema del gigantismo navale e quindi i vecchi bacini portuali non sono piu' nelle condizioni di accogliere le navi, sia per i fondali che per organizzazione del lavoro. I bacini storici, come quello di Genova, sono diventati, in molti casi, aree dismesse. Ma a Genova questo non e' avvenuto grazie alla lungimiranza delle istituzioni e del governo''.(ANSA).  
