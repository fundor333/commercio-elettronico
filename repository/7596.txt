#titolo Ricetta: patata cotta al sale, uova e Fonduta - Enogastronomia
  (ANSA) - AOSTA, 9 MAR - Il piatto e' semplice da preparare, ma e' di una prelibatezza unica, genuina e del tutto naturale. La ricetta ''Patata cotta al sale, uova e Fonduta della Valle d' Aosta'' propone pochi ingredienti e alla portata di tutti, anche di chi con le padelle ha poca dimestichezza. 
Ingredienti per quattro persone: 4 patate da 200 gr; 4 tuorli d'uovo; una lattina di Fonduta di Fontina della Valle d' Aosta. 
Preparazione: Avvolgere le patate in carta d' alluminio e adagiarle su un letto di sale grosso e cuocerle al forno a 200â€º per 40-50 minuti. Tagliarle per il senso della lunghezza, schiacciarle leggermente con l' aiuto di un cucchiaio e svuotarle della meta'. Scaldare leggermente la Fonduta e riempire le patate, inserendo in ciascuna un tuorlo d' uovo, poco pepe quindi ripassare in forno per 3-4 minuti. I piu' golosi possono posare sopra la patata ripiena una fettina molto fine di coppa al ginepro Bertolin. (ANSA).  
