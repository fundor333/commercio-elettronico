#titolo Pokerissimo Barcellona, Messi a quota 301 gol  - Photostory Calcio
Pokerissimo del Barcellona in casa del Rayo Vallecano. Finisce 5-0 per i catalani che con questa vittoria si portano al comando della classifica del campionato spagnolo in attesa del match tra l'Atletico Madrid che ospita l'Osasuna. C'é sempre la firma di Lionel Messi (una doppietta per lui e quota 300 gol in carriera superata) nella vittoria della formazione affidata quest'anno a Tito Vilanova. Il match si sblocca al 20', quando Villa riceve un gran pallone a centro area e lo gira subito in porta per l'1-0 blaugrana. Il gol numero 300 di Messi arriva a inizio ripresa, al 3' quando l'argentino segna di sinistro su assist di Montoya. La partita sembra avviarsi sul 2-0 per i catalani che invece nel finale dilagano andando a segno prima con Xavi (33'), poi due minuti dopo è Fabregas a segnare. Il sigillo del 5-0 porta la firma ancora di Messi che segna al 44' il gol numero 301 della sua carriera (270 con la maglia del Barcellona, di cui 182 nella Liga, 20 in Coppa, 53 in Champions League e 15 tra Supercoppa ddi Spagna, Supercoppa europea e Mondiale per Club e 31 con quella dell'Argentina). L'argentino - vincitore già di tre edizioni del Pallone d'oro - si avvicina al record dei migliori realizzatori di sempre. è ora a due gol da Pelé e a 12 da Gerd Muller. Con la doppietta messa a segno contro il Rayo Vallecano 
 Messi è al comando della classifica dei cannonieri della Liga con 13 gol ed è a 73 gol messi a segno solo nel 2012 (12 con la nazionale argentina e gli altri 61 con i blaugrana). 
    
