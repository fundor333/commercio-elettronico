#titolo Piatti di plastica, meno impatti del previsto - Rifiuti & Inquinamento - Ambiente&Energia
  ROMA - Le stoviglie monouso in plastica (piatti e bicchieri) si piazzano al secondo posto nella classifica per impatto ambientale e capacita' di riciclo, staccate di poco dalle stoviglie tradizionali in vetro e porcellana, superando le stoviglie monouso compostabili. Questi i risultati di una ricerca Lca, promossa da Pro.mo (il Gruppo di produttori stoviglie monouso in plastica di Unionplast), condotta dal dipartimento di ingegneria industriale dell'universita' di Trento. 
La posizione delle stoviglie monouso va letta in un'ottica di raggiungimento dei target e delle regole europee, che escludono il conferimento in discarica per questo tipo di prodotti. ''Il nostro obiettivo - spiega Marco Omboni, presidente di Pro.mo - e' di favorire una maggiore conoscenza e consapevolezza dell'impatto ambientale delle stoviglie monouso in plastica per sensibilizzare e incentivare la propensione al riciclo''. 
La ricerca analizza l'impatto ambientale di stoviglie realizzate con diverse materie prime, dalla plastica alla cellulosa fino a quelle tradizionali: in sostanza ne viene fuori che ''l'impatto delle stoviglie riutilizzabili non e' cosi' lontano da quello delle stoviglie monouso in plastica, senza considerare i vantaggi che queste ultime hanno a livello di igienicita' e praticita'''. Per Flavio Deflorian dell'universita' di Trento ''i risultati dello studio rivelano che molti luoghi comuni non trovano riscontro scientifico''.  
