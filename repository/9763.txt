#titolo Maro': D'amico (Confitarma), veramente una bella notizia - Shipping e Cantieri - Mare
  (ANSA) - GENOVA, 20 DIC - ''Il ritorno in Italia di Massimiliano Latorre e Salvatore Girone per le festivita' natalizie e' veramente una bella notizia e insieme a tutto il Consiglio della Confederazione Italiana Armatori mi unisco alla gioia dei loro familiari che a breve potranno riabbracciarli''. 
Cosi' il presidente di  Confitarma Paolo d'Amico  ha commentato la notizia della licenza concessa ai maro'. 
''Nell'inviare i piu' calorosi auguri di Buon Natale ai nostri maro' - aggiunge il presidente di Confitarma - auspico che l'intera vicenda possa risolversi definitivamente al piu' presto, nel pieno rispetto del diritto internazionale''. 
''Ribadisco - conclude Paolo d'Amico - la piena solidarieta' di tutto l'armamento italiano ai due militari ingiustamente trattenuti in India. Secondo i principi fondamentali di diritto internazionale, infatti, le missioni di contrasto alla pirateria che si stanno portando avanti con successo grazie ai Nuclei Militari di Protezione imbarcati sulle navi mercantili italiane, come tutte le altre operazioni all'estero danno a questi militari lo status di agenti dello Stato di bandiera la cui sovranita' nelle acque internazionali e' esclusiva''.(ANSA).  
