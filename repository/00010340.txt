#titolo Turismo:Regione a fiera mondiale Miami settore crocieristico - Autorit√† Portuali Calabria - Mare
     (ANSA) - CATANZARO, 14 MAR - Un nuovo momento di promozione
turistica della Calabria, e' scritto in una nota, si e'
registrato a Miami, in occasione del Cruise Shipping 2013, la
piu' importante fiera mondiale del settore crocieristico. Dopo
la prima partecipazione al Seatrade di Marsiglia, che ha
consentito alla Regione di avviare il lancio dei quattro porti
calabresi dedicati al settore crocieristico: Crotone,
Corigliano, Vibo Valentia e Reggio Calabria, la presenza a Miami
rappresenta una tappa fondamentale per proseguire il radicamento
in questo particolare segmento turistico.    All'appuntamento statunitense - informa una nota dell'ufficio
stampa della Giunta - promosso in sinergia con l'Autorita'
portuale di Gioia Tauro, era presente il presidente della
Regione Giuseppe Scopelliti che ha seguito direttamente tutti
gli incontri organizzati presso lo stand. Della delegazione ha
fatto parte anche l'assessore alle politiche internazionali
Luigi Fedele. Significativo anche il supporto del Dipartimento
regionale turismo, rappresentato dal dirigente Pasquale Anastasi
e dell'Autorita' portuale di Gioia Tauro, rappresentata dal
presidente Giovanni Grimaldi e dal segretario generale Salvatore
Silvestri. La partecipazione alla fiera di Miami e' stata
pianificata strategicamente a seguito della stesura del Piano
crocieristico regionale che ha individuato quattro
infrastrutture portuali per lo sviluppo del turismo
crocieristico (Crotone, Corigliano, Vibo Valentia e Reggio
Calabria) e la stesura del protocollo d'intesa sulla
portualita', che sta gia' producendo i primi arrivi di navi.    Numerosi gli incontri avuti dal Presidente Scopelliti, tra
cui i rappresentati delle piu' importanti compagnie di
navigazione, Saga Cruiser, Royal Caribbean Cruises, Kristina
Cruisers, Carnival Group UK, Seadream Yacht Club, Silversea,
Azamara Cruises, Seabourn Cruise Line. Interessanti anche i
colloqui con i tour operator specializzati nel settore
crocieristico, tra cui, Cemar, Aloschi & Bassani, Medov, Hugo
Trumpy e Intertravel.    Nello stand della Regione e dell'Autorita' portuale di Gioia
Tauro e' stato ospite anche il console generale d'Italia a Miami
Adolfo Barattolo che si e' soffermato a lungo con il presidente
Scopelliti, unica autorita' istituzionale-politica italiana
presente per l'occasione.    La presenza della Calabria al Cruise Shipping di Miami,
prosegue la nota, e' stata molto apprezzata dai tour operator e
dai rappresentanti delle compagnie di navigazione. La stessa
presenza del presidente Scopelliti ha contribuito ad
intensificare ed avviare molti contatti utili per intraprendere
fattive collaborazioni. La concomitante presenza del presidente
dell'Autorita' portuale di Gioia Tauro, Giovanni Grimaldi, ha
rappresentato un ulteriore momento di positiva sinergia
istituzionale che sta producendo buoni risultati. Gli operatori
del settore hanno gradito molto, manifestando il loro interesse
a proseguire il loro impegno nei confronti della Calabria.    ''Questa fiera - ha sostenuto Scopelliti - e' stata
un'esperienza che ci ha consentito di rafforzare un segmento
turistico molto interessante, come quello della crocieristica. Con le grandi compagnie potremmo inserirci nei loro circuiti dal
2015, ma con quelle piu' piccole abbiamo buoni margini per poter
programmare qualcosa di significativo gia' dal 2014. Per la
nostra Regione la pianificazione in questo settore e'
importante, si tratta di presenze turistiche nuove, con un
target di riferimento medio-alto che punta prevalentemente sui
circuiti culturali. La Calabria e' una terra ancora poco
esplorata e rappresenta un'attrazione di sicuro interesse. Riteniamo utile questo tipo di attivita' per il rilancio
economico della nostra terra''.    ''Stiamo portando avanti in modo sinergico con la Regione e
con il presidente Scopelliti questo programma - ha sostenuto
Grimaldi - per intensificare il settore del turismo
crocieristico in quattro porti calabresi, di cui due di
competenza dell'Autorita' Portuale, ossia Crotone e Corigliano. Ci riteniamo soddisfatti per quanto abbiamo fatto finora, gli
arrivi delle prime navi ne sono una testimonianza. Ritengo che
questo pacchetto turistico si inserisce bene in una piu' ampia
offerta che la Regione ha gia' messo in campo. Sono fiducioso
per il futuro''. (ANSA).
