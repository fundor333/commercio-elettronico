#titolo Entro giugno punti vendita Conad in 4 grandi stazioni - Distribuzione - Terra&Gusto
  (ANSA)Â  - Far la spesa con prodotti tipici di territorio sara' possibile anche per i viaggiatori su rotaia. 
Conad sta aprendo quattro punti vendita a insegna 'Sapori&Dintorni', in virtu' di un accordo con Grandi Stazioni, a Milano Centrale, Firenze Santa Maria Novella, Roma Termini e Napoli Centrale. Lo ha annunciato il direttore generale Conad Francesco Pugliese, in occasione della presentazione del Report 2012 e Piani di sviluppo 2013 del gruppo cooperativo della distribuzione moderna. L'iniziativa dara' lavoro a 100 nuovi occupati. 
Entro la fine di giugno, nelle gallerie commerciali di queste quattro stazioni anche i turisti che optano per i spostamenti in treno avranno cosi' una nuova occasione di conoscere le eccellenze agroalimentari italiane, oltre 4 mila prodotti in assortimento e le 500 eccellenze alimentari locali selezionati nella linea Sapori&Dintorni.(ANSA).  
