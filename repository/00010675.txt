#titolo AMBIENTE:MONITORAGGIO ARPACAL-CAPITANERIA SU JONIO COSENTINO - Turismo Calabria
     (ANSA) - ROSETO CAPO SPULICO (COSENZA), 29 MAG - E' stato 
presentato a Roseto Capo Spulico il protocollo di intesa 
stipulato tra Arpacal e Guardia Costiera per il monitoraggio 
delle acque costiere della fascia jonica cosentina.     Le sinergie attivate in materia di tutela delle acque marine 
permetteranno, attraverso programmi di controllo, di verificare 
lo stato di salute delle acque litoranee, mediante l'utilizzo di 
un battello pneumatico di proprieta' Arpacal che e' stato 
conferito in uso alla Guardia Costiera e destinato, con un 
equipaggio della Guardia, alle attivita' ambientali, con una 
compartecipazione nei costi di gestione del mezzo e delle 
attivita' in mare.    All'iniziativa di presentazione dell'intesa erano presenti il 
direttore generale Arpacal Vincenzo Mollace, il comandante della 
Capitaneria di porto di Corigliano Calabro Massimo Seno, il 
responsabile di Arpacal Cosenza del programma di monitoraggio 
delle acque di balneazione Evelina Provenza, sindaci del 
comprensorio, rappresentanti di Regione e Provincia di Cosenza,
associazioni e rappresentanze dell'imprenditoria balneare, della 
pesca, del mondo degli ecologisti.(ANSA).
