#titolo Lavoro: altro record disoccupazione Eurozona, giovani al top - Altre news - ANSA Europa
  (ANSA) - BRUXELLES, 8 GEN - Cresce ancora il record di disoccupazione nell'Eurozona e farne le spese sono soprattutto i giovani. A novembre 2012, secondo i dati Eurostat depurati dalle variazioni stagionali, ha raggiunto l'11,8% (11,7% a ottobre), pari a 18,8 milioni di persone. Nello stesso mese del 2011 i senza lavoro erano il 10,6%. In 12 mesi la disoccupazione ha colpito 2,015 mln di persone in piu'. 
Quella giovanile nell'Eurozona ha raggiunto il 24,4% (24,2% ad ottobre), pari a 3,788 milioni di persone. Rispetto ad un anno fa, quando era al 21,6%, ci sono 420mila giovani disoccupati in piu'. L'Italia, con il 37,1% di disoccupati tra i giovani fino a 25 anni registrato a novembre scorso, e' quarta nell'Eurozona per i livelli di disoccupazione giovanile. A ottobre era al 36,5%, nel novembre 2011 al 32,2%. 
Peggio, soltanto la Grecia (57,6%, dati di settembre 2012), la Spagna (56,5%) ed il Portogallo (38,7%). 
 ''Sono stati raggiunti livelli di disoccupazione mai toccati negli ultimi vent'anni, e lasituazione sociale si sta ugualmente deteriorando''. Lo hasottolineato il commissario Ue agli affari sociali Lazslo Andor,ricordando che a causa della crisi anche la maggior parte deisistemi sociali ''hanno perso la loro capacita' di protezione''in quanto ''gli stabilizzatori sociali si sono appiattiti inquanto non c'e' piu' spazio di manovra''.  
