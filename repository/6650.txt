#titolo Crisi: ok Europarlamento a nuova strategia per creare lavoro - Economia e lavoro - ANSA Europa
  BRUXELLES - Appoggio per la nuova strategia della Commissione europea che definisce la  responsabilita' sociale delle imprese  e mira a creare posti di lavoro e aprire la strada per la ripresa economica. E' arrivato dalla commissione giuridica dell'Europarlamento, che ha approvato all'unanimita' un rapporto di cui e' relatore l'europarlamentare pidiellino Raffaele Baldassarre. 
 
La strategia definisce la responsabilita' sociale delle imprese come ''la responsabilita' delle imprese per il loro impatto sulla societa'''. 
 
''Questa nuova strategia - ha detto  Baldassarre  - aiutera' le imprese a contribuire allo sviluppo di un'economia sociale di mercato e a realizzare gli obiettivi della strategia Europa 2020, creando posti di lavoro e aprendo la strada per la ripresa economica''. 
 
''La trasparenza delle informazioni - ha continuato Baldassarre - in ambito sociale e ambientale fornite dalle aziende possono contribuire ad aumentare la fiducia dei consumatori e degli investitori. Tuttavia, questo dovrebbe essere fatto in linea con la natura multidimensionale e plurale delle politiche di responsabilita' sociale messe in atto dalle imprese''.  
