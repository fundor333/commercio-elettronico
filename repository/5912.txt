#titolo Vela: Pendibene alla Spezia presenta il suo libro - Nautica e Sport - Mare
  (ANSA) - Genova, 25 feb - Il racconto di un'avventura, dal concepimento dell'idea fino alla sua realizzazione. 'Mini Transat - Diario di Bordo di un sogno che si avvera', il libro del velista della Marina Militare Andrea Pendibene, il piu' giovane italiano ad aver partecipato alla Transat 6.50, verra' presentato alla Spezia mercoledi' 27 febbraio presso il  Circolo Ufficiali. 
Nel libro l'atleta viareggino racconta le 4.200 miglia in solitario da La Rochelle in Francia a Salvador de Bahia in Brasile, la sua impresa e il difficile cammino per realizzarla. 
Un appassionante diario di regata, ma anche un'utile testimonianza per chi sogna di attraversare l'Atlantico su un Mini. (ANSA).  
