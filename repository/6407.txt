#titolo Ue: bilancio; Cozzolino(Pd), Pe boccia austerita' governi - La voce degli Eurodeputati - ANSA Europa
     (ANSA) - STRASBURGO, 13 MAR - Con il 'no' dell'Europarlamento
all'accordo sul bilancio Ue 2014-2020 deciso dagli stati ''e'
arrivata dalla piu' importante istituzione democratica del
continente una solenne bocciatura di quelle politiche di
austerita' che hanno portato l'Europa nel cono d'ombra delle
recessione e che stanno causando un progressivo impoverimento
dei cittadini''. Cosi' il vice capodelegazione del Pd al
Parlamento europeo Andrea Cozzolino, secondo cui il voto di
Strasburgo e' stato ''importante'' in quanto ''e' passata la
linea di assoluta opposizione rispetto alla volonta' dell'asse
tra governi conservatori ed euroscettici di varare un bilancio
2014-2020 di austerita''. Il ''merito'' di questa scelta,
secondo l'eurodeputato Pd, ''va ascritto alle forze progressiste
e democratiche, in particolare al ruolo svolto dalla delegazione
italiana del Pd, che e' stata protagonista dell'approvazione di
questa risoluzione''. Il bilancio 2014-2020 quindi ''va
cambiato'', per questo, conclude Cozzolino, ''e' ora di voltare
pagina, e' venuto il momento di inaugurare in Europa una nuova
stagione di crescita''.(ANSA).
