#titolo Wwf, 500mila firme per salvare elefante africano - Natura - Ambiente&Energia
  ROMA - Il Wwf ha consegnato oggi al primo ministro thailandese Yingluck Shinawatra le prime 500mila firme della petizione per vietare il commercio di avorio in Thailandia e ottenere riforme giuridiche volte a scongiurare l'uccisione di 30mila elefanti africani all'anno. 
Obiettivo della petizione, attiva in 156 Pesi del mondo fino al 14 marzo, e' di fermare ogni forma di commercio di avorio in Thailandia. L'occasione per fare questo passo dovrebbe essere la prossima Conferenza delle parti della Cites, la Convenzione sul commercio internazionale delle specie minacciate di estinzione, che si terra' dal 3 al 14 marzo proprio in Thailandia. 
''Se la Thailandia non riuscira' ad agire in modo deciso - e questo significa non vietare totalmente il commercio di avorio - allora gli elefanti selvatici thailandesi potrebbero essere i prossimi ad essere in pericolo'', spiega Massimiliano Rocco, responsabile Specie e Traffic del Wwf Italia. ''Forse un minimo di soli 2.500 elefanti selvatici sono rimasti in Thailandia, quasi quanto gli elefanti che ogni mese in Africa nel 2012 sono stati uccisi per alimentare la domanda di bigiotteria d'avorio''.  
