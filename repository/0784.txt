#titolo Il cielo tricolore - Libri - Scienza&Tecnica
  Dalle comete alle supernovae, fino ai pianeti esterni al Sistema Solare: sono i protagonisti del 'Cielo tricolore', il libro realizzato dall'Unione Astrofili Italiani (Uai) per celebrare l'Unità d'Italia. Dedicato al presidente della Repubblica Giorgio Napolitano, il libro raccoglie alcune delle migliori immagini riprese dagli astrofili italiani. 
''La Uai ha voluto dedicare uno spazio delle sue attività ai 150 dell'Unità d'Italia per mostrare come la scienza e in particolare l'astronomia possono essere un elemento unificante'', ha spiegato il presidente dell'associazione, Mario di Sora.  
Le foto raccolte nel libro spaziano in tutti i domini dell'astrofilia italiana: comete, asteroidi, Sole, Luna, pianeti, detriti spaziali, inquinamento luminoso, cielo profondo, supernovae, stelle variabili, pianeti extrasolari. 
Ogni immagine è accompagnata da una breve descrizione scritta dall'autore e da una citazione letteraria di autori italiani, che rappresenta la 'magia' trasmessa dall'immagine. 
Ad aprire il volumetto vi sono le prefazioni del presidente dell'Istituto Nazionale di Astrofisica (Inaf), Giovanni Fabrizio Bignami e del presidente dell'Unione Astrofili Italiani, Mario di Sora  
