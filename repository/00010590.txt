#titolo Napoli-Juve: 51 Daspo a ultra'bianconeri - Campania
     (ANSA) - NAPOLI, 15 MAR - La Questura di Napoli ha emesso 51
Daspo nei confronti dei tifosi juventini denunciati per
devastazione per gli incidenti durante Napoli-Juventus del primo
marzo. Per sei di loro al Daspo per 3 anni si accompagna
l'obbligo di firma. Si tratta di pregiudicati per rapina, furto,
droga, rissa e altri reati. Giunti al San Paolo a bordo di
pullman, gli juventini avevano incendiato un'auto e ne avevano
danneggiato una ventina a colpi di aste di bandiere. Poi avevano
ferito alla testa un agente.
