#titolo Salute: diminuiscono sprechi cibo, italiani sempre piu' sani - Stili di vita - Salute e Benessere
     (ANSA) - MILANO, 8 NOV - Forse la crisi economica un effetto
positivo l'ha avuto; gli sprechi sul cibo ''sono diminuiti'', e 
per la prima volta il peso corporeo degli adulti italiani si e'
ridotto verso valori 'piu' sani'. Si pratica dunque piu' sport e
non si saltano i pasti. Sono alcuni dei dati presentati oggi a
Firenze, in occasione del XV Corso Nazionale dell'Associazione
di Dietetica e Nutrizione clinica (Adi), e raccolti
dall'Osservatorio Nestle'-Fondazione ADI. I dati sono
incoraggianti riguardo allo stile di vita: ''E' diminuita la
percentuale di chi fa vita sedentaria, dal 37% al 35%, e sono
aumentate le persone che svolgono attivita' fisica. 
   Lo studio ha analizzato circa 10 mila persone solo
nell'ultimo anno, per un totale di 35 mila interviste in 4 anni. ''Per la prima volta - spiegano i responsabili dell'indagine - 
e' in crescita la percentuale dei normopeso, oggi al 54,2%
rispetto al 51% del 2010 e al 53% del 2011. Ancora alta la
percentuale in sovrappeso o obesita', 43,4%, ma comunque in calo
rispetto al 46% del 2010 e al 44% del 2011. Calano anche i
sottopeso, oggi al 2,4%''. ''Coloro che fanno i pasti principali
e gli spuntini - dice Giuseppe Fatati, presidente Fondazione Adi
- risultano in misura maggiore essere normopeso''. Tuttavia,
persistono abitudini scorrette: il 36% degli italiani non vive i
pasti come un momento di convivialita' e 3 italiani su 4
mangiano davanti alla televisione, soprattutto i giovani tra i
18 e i 34 anni (80%). ''Le colazioni sprint della durata
inferiore ai 15 minuti come i pranzi e le cene monoporzione sono
molto frequenti. E' dunque tutta da costruire la valenza della
convivialita''' conclude Fatati.(ANSA).
