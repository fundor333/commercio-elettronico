#titolo Salute: cibo salato da bambini, ipertensione da adulti - Alimentazione - Salute e Benessere
     (ANSA) &#8211; MILANO, 11 MAR - Quasi 3 bambini su 4 assumono ogni
giorno una quantita' di sale superiore a quella massima
raccomandata (400mg al giorno fino ai 12 mesi), come dimostrano
le ultime ricerche effettuate nel Regno Unito. Eppure, sarebbe
sufficiente la dose naturalmente contenuta negli alimenti, senza
nessuna ulteriore aggiunta.    L'allarme e' della britannica WASH (World Action on Salt and
Health) ed e' stato lanciato in occasione della 'Settimana
Mondiale per la Riduzione del Consumo di Sale', appoggiata anche
dai pediatri italiani, che hanno stilato 10 regole 'scaccia
sale' pensate per aiutare la mamma in cucina.    ''Il sale e' un nemico della salute del bambino &#8211; spiega
Claudio Maffeis, docente di Pediatria all'Universita' di Verona
&#8211; Spesso le mamme lo considerano alleato per facilitare
l'approccio del figlio ad un nuovo cibo o per stimolare il suo
appetito, ma in realta' e' dannoso per la sua salute, presente e
futura''.    Come e' stato evidenziato dalla Societa' Italiana di
Pediatria e dalla Societa' Europea di Gastroenterologia e
Nutrizione Pediatrica, ''esiste una relazione &#8211; dice Maffeis -
tra precoce esposizione al sale, sin dai primi anni di vita, e
rischio di obesita' e ipertensione nelle eta' successive: un
bambino abituato ad eccedere le dosi consigliate di sodio e'
potenzialmente un adulto iperteso''.    Ma bastano pochi accorgimenti per insegnare al bambino sane
abitudini alimentari: Maffeis raccomanda tra l'altro di non
aggiungere il sale nelle pappe, usare ingredienti a basso
contenuto di sale per il primo anno di vita e proseguire quanto
piu' a lungo possibile.    Inoltre, cuocere la pasta senza aggiungere il sale nell'
acqua e quando si assaggia la pappa, non affidarsi al proprio
gusto 'adulto' per testarne la bonta', ma lasciare al bambino la
possibilita' di apprezzare il gusto piu' naturale del cibo.    Nel caso manchi il latte materno prima dell'anno, preferire i
latti specifici in formula, evitando il latte vaccino. Come
condimenti, usare aceto e limone al posto del sale e dopo i due
anni preferire aromi, spezie e erbe aromatiche. Infine,
eliminare i cibi fritti e prediligere cotture al vapore o al
cartoccio che permettono di trattenere il sapore proprio degli
alimenti.(ANSA).
