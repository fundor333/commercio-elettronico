#titolo San Patrizio: piramidi e sfinge in verde - Mondo
     (ANSA) - IL CAIRO, 17 MAR - Dopo la torre di Pisa, l'Empire
state building di New York e l'Opera house di Sidney e' stata la
volta delle piramidi di Giza e della Sfinge a tingersi di verde
per celebrare il giorno di San Patrizio, festa nazionale
irlandese che si festeggia oggi in tutto il mondo. I simboli
dell'Antico Egitto sono stati illuminati di verde giovedi' sera
nell'ambito delle iniziative del progetto 'global greening', che
quest'anno coincide con il semestre di presidenza Ue
dell'Irlanda.
