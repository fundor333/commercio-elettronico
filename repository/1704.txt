#titolo Due denunciati per spaccio a Courmayeur - Valle D'Aosta
     (ANSA) - AOSTA, 15 MAR - Due trentenni di Courmayeur sono
stati denunciati per spaccio di sostanze stupefacenti dalla
guardia di finanza di Aosta. Coadiuvate dalle unita' cinofile le
fiamme gialle, in due distinte operazioni, hanno trovato nelle
loro abitazioni circa 100 grammi di hashish destinati alla
vendita. L'attivita' di repressione dello spaccio di
stupefacenti sta coinvolgendo anche altri comuni dell'alta Valle
d'Aosta.
