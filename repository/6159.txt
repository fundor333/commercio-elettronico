#titolo Auto, arriva il decreto su prova pratica patente B96 - Norme e Sicurezza - Motori
  ROMA - Arrivano le disposizioni per il conseguimento della patente B96, che consente la guida di veicoli fino a 3,5 tonnellate e rimorchi anche superiori a 750 kg, a patto che la massa massima autorizzata della combinazione non superi le 4,25 tonnellate. Come rileva l'Associazione costruttori italiani rimorchi leggeri, infatti, e' stato pubblicato il decreto del ministero dei Trasporti sulla disciplina di modalita', contenuti e programmi degli esami per ottenere una patente di categoria B1 e B, anche speciale, e BE. 
Per quanto riguarda i rimorchi, chi vuole ottenere la patente B96, sia contestualmente alla patente B che in un momento successivo, dovra' sottoporsi a una prova pratica di guida (vettura piu' rimorchio), che consiste in operazioni di accelerazione e decelerazione, retromarcia, frenata, spazio di frenata e frenata/schivata, cambio di corsia, oscillazione del rimorchio, sgancio e riaggancio delrimorchio dal veicolo a motore.  
