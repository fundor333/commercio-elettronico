#titolo Il 21 sfida su C5 Monti, Berlusconi, Bersani  - Politica
  Sfida tv su Canale 5 per i candidati premier Mario Monti, Silvio Berlusconi e Pierluigi Bersani, giovedì 21 febbraio a partire dalle 21.10 nel corso di una prima serata speciale a tre giorni dalle elezioni. L'annuncio oggi nel corso dell'edizione delle 20 del tg dell'ammiraglia Mediaset. La giornalista Cesara Buonamici ha tenuto a precisare per due volte l'ordine, prima Monti, poi Berlusconi e quindi Bersani spiegando che l'intervento è stato deciso per estrazione avvenuta alla presenza dei delegati dei tre candidati e ripresa dalle telecamere. Le immagini dell'estrazione sono state mandate in onda nel corso del telegiornale.  
