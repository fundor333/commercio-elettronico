#titolo Sci: Coppa libera a Svindal - Trentino-Alto Adige/Suedtirol
     (ANSA) - LENZERHEIDE (SVIZZERA), 13 MAR - Dopo una lunga serie
di rinvii per nebbia, alle Finali di Cdm di Lenzerheide e' stata
definitivamente annullata l'ultima discesa uomini della 
stagione. La gara non sara' recuperata e dunque resta valido il
punteggio attuale con assegnazione della coppa di discesa al
norvegese Aksel Svindal con 439 punti. Niente da fare per gli
azzurri Dominik Paris (378 punti) e Christof Innerhofer (370)
che erano ancora in corsa. Mai nessun azzurro e' riuscito a
vincere il trofeo di discesa.
