#titolo Gli indirizzi dei gourmet - Enogastronomia
  Si affaccia sui quartieri di Torino, per riscoprirne tradizioni, angoli e attrattive per appassionati e gourmet, la guida ''I cento di Torino e Piemonte'', giunta quest'anno alla terza edizione. 
La sezione ''I quartieri golosi'' e' la novita' di quest'anno di una guida che presenta quelli che ritiene i migliori 50 ristoranti di Torino, le migliori 50 'piole' che, per gli autori sono i posti dove si spende meno di 25 euro, e 50 ''derive gastronomiche'' nel Piemonte del gusto che meritano, da sole, una gita. 
In vetta alla classifica dei ristoranti la guida colloca il ''Combal.Zero'' di Davide Scabin di Rivoli (Torino) mentre per le 'piole' la palma di migliore e' andata a ''Il Kitchen'' di Torino. 
A curare la selezione dei ristoranti sono i due avvocati Stefano Cavallito e Alessandro Lamacchia, gastronomi per passione e vocazione, e curatori di seguite rubriche su quotidiani ed altre pubblicazioni, mentre a caccia di piole e' andato Luca Iaccarino, direttore del mensile 'Extratorino'. 
Con uno stile leggero che diverte sicuramente prima loro e poi il lettore e che porta sulla carta i meccanismi comunicativi della trasmissione televisiva ''Indietro tutta'', i tre autori propongono anche un'appendice con ''il posto giusto per...'' gli agnolotti, il fritto mista, la 'finanziera', 'le carte dei vini da leggere in piu' puntate', 'gli osti che sorridono', 'levarsi il cappello' e 'i fine settimane da romanticoni' dove ''mange' e ciule'''.  
