#titolo Morto imprenditore Bruno Buitoni  - Mondo Agricolo - Terra&Gusto
  - PERUGIA - E' morto all'eta' di 89 anni l'industriale Bruno Buitoni. Era reduce da un lungo ricovero in ospedale. La scorsa settimana Buitoni era comunque tornato nella sua abitazione di San Vetturino, una delle zone residenziali di Perugia.  
E' stato l'ultimo amministratore dell'azienda di famiglia. Buitoni era stato tra l'altro amministratore delegato della Perugina. 
 Il Presidente della Repubblica, Giorgio Napolitano, ha inviato alla famiglia Buitoni un messaggio di cordoglio per la morte di Bruno: "Apprendo con commozione la triste notizia della scomparsa di Bruno Buitoni, che con le sue capacit√† innovative ha contribuito allo sviluppo dell'industria e alla crescita economica del Paese". 
 ''Bruno Buitoni e' stato uno degli imprenditori che ha maggiormente segnato la storia dell'industria dell'Umbria e di Perugia, portando i marchi Buitoni e Perugina ai vertici dei mercati internazionali delle produzioni alimentari e dolciarie'': lo sottolinea la presidente della Regione Umbria, Catiuscia Marini, in un messaggio di cordoglio alla famiglia.  
