#titolo Crisi: premier Irlanda, entro 2013 fuori da programma aiuti - Economia e lavoro - ANSA Europa
     (ANSA) - STRASBURGO, 16 GEN - ''Prima della fine del 2013''
l'Irlanda uscira' dal programma di aiuti, ''la nostra economia
e' ancora fragile, ma ha ripreso a crescere''. Lo ha detto il
premier Enda Kenny presentando alla plenaria del Parlamento
europeo a Strasburgo il programma del semestre di presidenza di
turno del Consiglio Ue. Tra le priorita' Kenny ha sottolineato
l'impegno ''a non risparmiarsi'' per trovare ''rapidamente'' un
accordo tra i governi per il bilancio pluriennale 2014-2020
della Ue. ''Le nostre esportazioni hanno raggiunto livelli record e la
spesa pubblica e' sotto controllo'' ha rivendicato il premier
irlandese affermando che gli investitori internazionali hanno
nuovamente fiducia nell'Irlanda.    A novembre 2010 Dublino ha concordato con Ue, Bce e Fmi un
piano di aiuti da 85 miliardi di euro. ''Il caso dell'Irlanda -
ha detto Barroso - dimostra che i programmi funzionano se c'e'
volonta politica'' di seguirli.(ANSA).
