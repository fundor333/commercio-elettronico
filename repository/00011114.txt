#titolo Nel 2012 eolico da record nel mondo - Rinnovabili - Ambiente&Energia
  ROMA - Oltre al record fatto segnare dal fotovoltaico che ha superato i 100 GW installati nel mondo a dicembre scorso, anche per l'eolico il 2012 e' stato un anno da primato, con il settore che ha messo a segno una crescita del 20% grazie ad Asia e Usa ma anche all'Europa. Lo certificano le statistiche del Global Wind Energy Council. 
Grazie alla crescita del 2012 la potenza installata globale e' arrivata a 282,5 Gigawatt, con un aumento di 45 rispetto al 2011. A fare la parte del leone nei nuovi impianti sono Usa e Cina, ma anche l'Europa ha messo a segno una buona performance. 
'Sorprendente', secondo il rapporto, e' nel vecchio continente anche la performance di Svezia, Romania, Polonia e della stessa Italia: il nostro paese ha aggiunto lo scorso anno 1,3 Gigawatt, arrivando a 8,1 e piazzandosi al sesto posto al mondo con il 2,9% della produzione mondiale: ''L'Europa mantiene invece la sua leadership nelle installazioni offshore con quasi 1,2 Gigawatt installati - scrivono gli esperti - il 90% del totale mondiale. Nel 2012 la Cina e' stata l'unico paese non Ue ad aggiungere potenza in questo settore''.  
