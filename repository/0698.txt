#titolo Milano chiude positiva, spread in lieve calo - Associate
  Giornata in rialzo per Piazza Affari e in controcorrente rispetto all'Europa con il Tesoro che ha venduto tutti i 3,5 miliardi di euro del nuovo Btp a 3 anni con tassi ai minimi da ottobre 2010. Il Ftse Mib ha registrato un rialzo dello 0,64% a 15.866 punti e il Ftse All Share dello 0,60% a 16.747 punti. Lo spread tra btp e bund ha chiuso in area 328 punti. 
Lo spread tra Btp e Bund chiude sotto soglia 330, a 328 punti base, con un rendimento del 4,64%. Il differenziale tra titoli tedeschi e spagnoli è invece a 405, con un tasso del 5,40%. 
 BORSA: ASIA DA RECORD, UNDICI SEDUTE AL RIALZO  - Non si  arresta la scia positiva delle Borse asiatiche mentre scivola sui minimi  di otto mesi lo yen. I listini del 'Far east' hanno così registrato  l'undicesima seduta in rialzo (Msci +0,3%) grazie alla spinta di Tokyo  (+1,68%). In forte calo invece la moneta giapponese sul biglietto verde  (a 83,67 dollari) col mercato che specula per le elezioni nel fine  settimana e, in particolare, sulla vittoria del Partito  liberaldemocratico di Shinzo Abe. Intanto i futures sulle Borse Ue sono  positivi. 
  
