#titolo Nazionale spagnola atterrata a Madrid - Mondiali Sudafrica
     (ANSA) - MADRID, 12 LUG - E' arrivato alle 15:00 in punto
all'aeroporto madrileno di Barajas l'aereo Iberia con a bordo la
nazionale spagnola campione del mondo. 
Dalla porta del velivolo, ornato con la scritta 'orgogliosi
della nostra seleccion' e con un enorme 'Campeones', e' apparso
per primo il capitano Iker Casillas con in mano la Coppa
del mondo. L'ovazione delle decine di presenti e' arrivata
appena il capitano ha alzato il trofeo. E quando il ct Del
Bosque ha ripetuto il gesto verso il cielo.
