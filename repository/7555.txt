#titolo Risparmi per i comuni dai lavori di Autovie Venete - Autovie Venete
     (ANSA) - TRIESTE, 16 MAR - Autovie Venete effettua i lavori
di manutenzione e fa risparmiare i Comuni. Grazie a un' efficace
alleanza fra la Concessionaria, la Provincia di Udine, FvgStrade
e i Comuni di Porpetto, Santa Maria La Longa, Campoformido,
Pozzuolo e Pavia di Udine, gli interventi programmati dalla
Societa' autostradale per la manutenzione dei giunti e
l'impermeabilizzazione di 7 cavalcavia che attraversano
l'autostrada, saranno integrati dalla posa del nuovo asfalto
sulla soletta del manufatto che verra' cosi' riconsegnato
completamente risistemato. Un unico cantiere, quindi, per
molteplici attivita' che eviteranno alle Amministrazioni
comunali di intervenire direttamente, con un risparmio
economico, di tempi e di risorse umane. Nutrito l'elenco degli
interventi, il primo dei quali - avviato il 14 marzo e tuttora
in corso riguarda il cavalcavia numero 16, sulla A23 a Santa
Caterina  quello riguardante il cavalcavia n. 417 della Strada
Provinciale Palmanova - San Giorgio che attraversa la A4
all'altezza di Porpetto. A seguire, ma non ancora calendarizzati
perche' le condizioni metereologiche sono al momento troppo
incerte, le manutenzioni in A23: sul cavalcavia numero 3 (Strada
Provinciale 71) fra Palmanova e Felettis, sul cavalcavia numero
4 (Strada Provinciale 64) fra Santa Maria La Longa e Bicinicco,
sul cavalcavia numero 6 fra Chiasottis e Lavariano e sul numero
7 (Strada Provinciale 78) fra Risano e Lavariano entrambi in
comune di Pavia di Udine. Ulteriori tre strutture coinvolte, in
Comune di Pozzuolo del Friuli sempre relativamente alla A23, il
cavalcavia numero 8 (Strada Comunale via Cortello) fra
Lumignacco e Sammardenchia, il numero 9 (Strada comunale
Cargnacco-Terenzano), numero 12 e 21 (Strada comunale via
Rinaldo Cogolo). Tutti gli interventi si svolgeranno in due fasi
distinte: la prima durera' un paio di giorni e richiedera' quasi
sempre la chiusura al traffico del cavalcavia per la rimozione
dei giunti, la fresatura dell'asfalto, l'impermeabilizzazione e
il rifacimento del manto stradale; la seconda, distribuita su
piu' giornate, e' riservata alla posa dei nuovi giunti, un
intervento che - in alcuni casi - richiedera' l'istituzione del
senso unico alternato regolato dai semafori. (ANSA).
