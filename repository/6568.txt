#titolo Entro l'anno la Mercedes Classe A Suv. Potrebbe chiamarsi GLA - Prove  e Novit√† - Motori
  ROMA - Sara' svelata entro la fine dell'anno la versione Suv della Mercedes Classe A, progettata per diventare un competitor di modelli come Audi Q3 e BMW X1. A confermare l'anticipazione, a quanto riferisce WhatCar, sarebbe stato Dieter Zetsche, presidente del gruppo Daimler e responsabile del marchio Mercedes-Benz. Il nuovo Suv tedesco sara' probabilmente contraddistinto dalla sigla GLA e avra' le stesse motorizzazioni della berlina Classe A. Saranno disponibili i motori quattro cilindri a benzina 1.6 e 2.0 litri, i turbodiesel 1,5, 1,8 e 2,1 litri e anche una versione ad alte prestazioni derivata dalla A45 AMG. La futura GLA dovrebbe essere a trazione anteriore e, in opzione, a quattro ruote motrici. 
Anche se non e' ancora decisa la data esatta di avvio della produzione, e' possibile che la concept car del nuovo piccolo Suv Mercedes fara' il primo debutto al Salone di Ginevra del prossimo marzo, mentre la versione pronta ad entrare in produzione sara' presentata a settembre al salone dell'auto di Francoforte. La GLA sara' affiancata alle A45 AMG e CLA annunciate di recente. Tutti i modelli di questa linea di prodotto nasceranno dalla stessa piattaforma della Classe A berlina.  
