#titolo PALERMO - ristorante Principe - I ristoranti consigliati da giornalisti ANSA
  (di Elisabetta Guidobaldi) 
Atmosfera giovane e accogliente. Amichevole per gli italiani e i palermitani dal palato raffinato, per i turisti curiosi di conoscere la nostra cucina. Alla tradizione siciliana, al pesce e ai ricchi piatti presentati con arte, nel menu vengono proposti anche i tipici piatti che il mondo ci invidia, come un'ottima pizza arricchita dai sapori locali.   Questo e' Ristorante Principe, aperto tutti i giorni, anche a pranzo, in una delle vie piu' trendy di Palermo, via Principe di Belmonte, considerato il 'salotto' del capoluogo siciliano, a ridosso del teatro Politeama e a due passi dal teatro Massimo, immerso negli edifici storici della citta’. . 
La proprietaria, Maria, donna di ferro, gia' con una tradizione da ristoratrice, e il marito Antonio, fanno sentire i clienti a casa loro, anche i turisti, coccolati dallo staff ben selezionato e in grado di comunicare in varie lingue. Ai tavoli si sente parlare inglese, francese, tedesco, giapponese, ma anche spagnolo e greco. A scegliere i piatti del Principe anche italiani di tutte le regioni e gli stessi palermitani. Insomma, ce ne e' per tutti i gusti.   E' proprio Maria ad accoglierci. Si chiacchiera di tutto e ci 'adotta' per il periodo che dobbiamo restare a Palermo.   E cosi' ecco l'occasione, 'ghiotta', nel vero senso del termine, per assaggiare vari tipi di piatti.  
La presentazione e' scenografica. Panetti di ricotta per aperitivo; turbante di patate al salmone con soffritto di verdure, agli scampi in cestino di formaggio fritto con salsa rosa e caviale come antipasto; riso pilaf al curry con scampi e calamari, delicato nonostante il curry per proseguire con i piatti tipici di pesce, frittura fresca e orate, non allevate, al sale. 
Nel menu il clou e' rappresentato dagli spaghetti Principe dove, in un mix d' eccezione, il nero di seppia si lega con la salsa di ricci.   Infine i dolci siciliani, quelli tipici, come i cannoli, creazione dello chef.   Oltre al menu alla carta, Principe offre anche la possibilita' di scegliere menu fissi, a circa 20 euro. 
RISTORANTE PRINCIPE - via Principe di Belmonte, 85/A (Palermo) -   www.ristoranteprincipe.it  - Tel. 091.581598  
