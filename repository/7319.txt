#titolo Eurobarometro: per 59% italiani crisi e' primo problema Ue - Altre news - ANSA Europa
     (ANSA) - ROMA, 8 MAR - La crisi economica resta il tema
chiave sul quale gli italiani vorrebbero una maggiore
incisivita' dell'Ue. E' quanto emerge dal rapporto sull'Italia
dell'Eurobarometro, presentato oggi presso lo Spazio Europa a
Roma, e basato su interviste effettuate a un campione di 1032
italiani tra il 3 e il 18 novembre scorso. Interviste che
evidenziano come il 59% degli italiani ritenga che la lotta alla
crisi economica dovrebbe essere la prima priorita' delle
politiche europee.    La percentuale - inferiore di 4 punti rispetto al maggio 2012
ma vicina al 51% emerso dalle interviste al campione
dell'eurozona - rappresenta ''un messaggio chiaro: l'Europa deve
invertire la rotta e fare di piu' per affrontare una crisi che
resta il primo problema'', ha spiegato il vicepresidente della
Commissione Ue e responsabile per l'Industria e l'Imprenditoria
Antonio Tajani, sottolineando come dal sondaggio emerga una
''richiesta di piu' Europa'', nel segno tuttavia, di ''piu'
interventi su economia reale e crescita''. 
   Anche per Gian Maria Frara, presidente di Eurispes, secondo
il quale il sondaggio dimostra come ''non sia vero che gli
italiani rifiutano l'Europa. Vorrebbero piu' Europa'' ma le
risposte dell'Ue ''non riescono a materializzarsi''. (ANSA)
           
