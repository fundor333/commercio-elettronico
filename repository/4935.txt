#titolo Italia 150: 6 francobolli per i fatti d'arme dell'unita'  - Italia 150
  Sei francobolli racchiusi in due foglietti: questa impegnativa emissione filatelica domani ricorderà i fatti d'arme che hanno portato all'unità d'Italia, dalla prima guerra di indipendenza alla prima guerra mondiale. Con una tiratura di un milione di esemplari per ogni foglietto, i singoli francobolli (del valore di 60 centesimi ciascuno) propongono - con informano oggi le Poste Italiane - le seguenti illustrazioni (tra parentesi le date dei fatti d'arme): - il dipinto "Battaglia di Pastrengo" (1848), conservato al Museo Nazionale del Risorgimento di Torino; - il dipinto "Battaglia di Solferino"(1859), di Adolphe Yvon, conservato al Château de Compiègne; - il dipinto "Battaglia del Volturno" (1860) di Giovanni Fattori, Galleria d'Arte Moderna di Firenze. - il dipinto "Battaglia di Bezzecca" (1866), del Museo del Risorgimento di Roma; - il dipinto "Breccia di Porta Pia" (1870), di Carlo Ademollo, Civico Museo del Risorgimento di Milano; - l'incisione "Battaglia dell'Isonzo"(1915-17), del Museo di Storia Contemporanea di Milano. Il bollettino illustrativo dell'emissione reca un articolo del gen. Biagio Abrate, Capo di Stato Maggiore della Difesa.    
