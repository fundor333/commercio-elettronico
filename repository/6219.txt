#titolo Auto, in Cina oltre 13 milioni di vendite nel 2012 (+7,6%) - Industria e Mercato - Motori
  ROMA - Sono oltre 13 milioni le auto vendute in Cina nel 2012, con un incremento del 7,6% sull'anno precedente, mentre i veicoli esportati dalla Cina hanno superato il milione di unita'. A fornire i dati e' la societa' di analisi Ihs Automotive, secondo cui nel 2013 le vendite cresceranno dell'11% su base annua. 
Grazie alla supremazia nel segmento C, il piu' apprezzato dai cinesi con oltre 6 milioni di auto commercializzate, Volkswagen si aggiudica la medaglia d'oro. Il brand nel corso del 2012 ha consegnato 2.050.193 auto. Seguono Hyundai con 859.595 unita' e Nissan con 751.509 unita'. Fuori dal podio si piazzano Toyota (745.565 veicoli) e Buick (697.455). 
Volkswagen e' in testa anche tra i gruppi con 2.608.896 macchine vendute. Il gruppo Hyundai e' secondo con 1.340.034 consegne e General Motors chiude il terzetto di testa con 1.393.517 unita'.  
