#titolo Droga: Bari,sequestrati 60kg marijuana - Puglia
     (ANSA) - BARI, 15 MAR - Militari della Guardia di Finanza di
Bari e funzionari dell'Agenzia delle Dogane hanno sequestrato al
porto di Bari 60 chili di marijuana. La droga, confezionata in
55 involucri, era nascosta in un doppiofondo del pianale di
un'auto Mercedes con targa albanese sbarcata dalla motonave
'Superfast I' proveniente dalla Grecia. Il conducente, un
albanese di 41 anni, e' stato arrestato. La droga ha un valore
commerciale di 600 mila euro.
