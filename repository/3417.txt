#titolo Hyundai: a Ginevra Santa Fe, anche a passo lungo, e ix35 - Prove  e Novit√† - Motori
  ROMA - A Ginevra il marchio Hyundai e' di scena con la nuova generazione del crossover D-suv Santa Fe, in mostra anche nella versione 'a passo lungo', con  la ix35 'model year 2014', anche in versione fuel cell electric vehicle nonche' con la sportivissima i20 WRC.       In particolare, al salone svizzero, la casa sudcoreana propone nel suo stand il suv dal design rinnovato capace di seguire le linee della 'Scultura fluida', il linguaggio estetico che contraddistingue tutta la gamma del brand.       Elegante e ricercata, ma anche armonica grazie alle superfici bombate e voluminose: in pratica, e' un suv dal look ben piu' solido e aggressivo del precedente, con un carattere ben piu' grintoso.  Il cliente potra' scegliere fra tre differenti motorizzazioni, incluso il nuovo  motore diesel 'R' 2.0 litri VGT Euro 6, in grado di contenere le emissioni di CO2  in 159g/Km. Ma anche il propulsore 2.2 litri CRDi e' stato migliorato in termini di efficienza: si posiziona ora tra i motori piu' 'green' del segmento D-SUV, con emissioni di CO2 contenute in soli 147 g/km.      La Santa Fe e' disponibile anche il versione a passo lungo, nella configurazione sette posti e con motore 2.2 CRDi da 97 cavalli. La Grand Santa Fe ha gia' debuttato l'anno scorso al Salone Internazionale di New York, ma la versione destinata al mercato europeo e' stata specificatamente sviluppata in seguito per incontrare e superare le attese degli appassionati: assetto e maneggevolezza sono stati infatti sensibilmente modificati, per un'esperienza di guida piu' dinamica ed in sintonia con le aspettative della clientela. Grand Santa Fe e' quindi piu' alta (+10 mm), piu' larga (+5 mm) e piu' lunga (+225 mm) della nuova generazione di Santa Fe, considerato l'interasse piu' lungo di 10 cm. Significativa la capacita' di carico: i 607 litri disponibili (+22 rispetto alla nuova generazione di Santa Fe 5/7 posti) pongono infatti Grand Santa Fe al vertice della categoria.        Anteprima per la ix35 MY 2014, il fortunato C-Suv del marchio che sara' disponibile in Italia dal prossimo ottobre. La vera novita' riguarda il motore: la ix35 a benzina sara' equipaggiata con un nuovo propulsore a benzina, il 'Nu' 2.0 litri GDI ad iniezione diretta, che offre maggior potenza (da 163 a 166 cavalli), coppia ed efficienza rispetto al motore ''Theta-II'' da 2.0 litri che va a sostituire. Inoltre si avvarra', come l'esclusivo D-Suv Santa Fe, del sistema di sterzo Flex Steer con tre modalita' d'utilizzo (Normal, Comfort e Sport), grazie alle quali il conducente puo' personalizzare il livello di risposta dello sterzo e l'esperienza di guida complessiva. Altri aggiornamenti  di prodotto riguardano i fari Bi-Xenon e le novita' nei materiali scelti per le finiture nell'abitacolo. Questo suv e' disponibile anche in versione FCEV (Fuel Cell Electric Vehicle), auto che conserva inalterate le caratteristiche di sicurezza, le dotazioni, la praticita' e le prestazioni dell'ix35 ma che si distingue esternamente solo per griglia frontale e per qualche altro dettaglio (assenza del tubo di scarico, etc).       Equipaggiata con celle a combustibile in grado di fornire una potenza equiparabile ad un propulsore da 100 kW (136 CV) e due serbatoi di stoccaggio di idrogeno con una capacita' complessiva di 5,64 kg (celati alla vista sotto il piano di carico), questa vettura e' in grado di percorrere fino a 594 km con un singolo pieno, con emissioni limitate al solo vapore acqueo.       A Ginevra non poteva mancare una parentesi puramente sportiva con la nuova i20 WRC, vettura con la quale la casa entrera' nel Mondiale Rally 2014.  
