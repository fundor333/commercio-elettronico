#titolo Turismo:E-R,'Primavera Slow' su Delta Po - Emilia Romagna
     (ANSA) - BOLOGNA, 12 MAR - Una vera e propria 'Primavera
Slow' nel Parco del Delta del Po. Per 14 settimane - dal 21
marzo al 23 giugno - l'area fluviale sara' teatro di attivita' e
appuntamenti con un unico denominatore: il turismo lento, a
contatto con la natura, in un territorio in cui terra e acqua si
mescolano dando luogo a scenari inconsueti. Il calendario,
particolarmente denso, spazia dal 'birdwatching', al turismo
naturalistico, dai laboratori didattici al benessere termale.
