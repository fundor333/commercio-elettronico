#titolo Nicole Minetti - Protagonisti
MILANO - ''Amore'' e ''amorino'' sono i vezzeggiativi che Nicole Minetti rivolge a Silvio Berlusconi in una conversazione telefonica intercettata dagli inquirenti e pubblicata con l'audio sul sito Repubblica.it.   ''Love my life'' inizia cosi' la telefonata della consigliera regionale con l'allora presidente del consiglio. Poi prosegue: ''Amore, questa sera posso portare una mia amica? E' bellissima, carinissima ha le seconda laurea, vedrai e' giustissima''. Berlusconi risponde con un ''grazie'' e Nicole Minetti conclude la telefonata: ''Bacino, ciao amore''. 
 La Minetti, dopo avere chiesto a Berlusconi se puo' invitare a cena un'amica, telefona a Melania Tumiani per spiegarle come si deve comportare a Villa San Martino. ''Ho sentito il boss of the boss - dice - e gli ho detto 'Guarda che porto una mia amica' e lui mi ha detto 'ottimo'''. 
 Quindi la Minetti spiega all'amica come deve comportarsi: ''Guarda li' si mangia pastaciutta ai tre colori quindi poi cose molto casarecce. Ti volevo un attimo briffare, giusto che non ti prendi male perche' ne vedi di ogni e' la disperation piu' totale. Fidati di me, punta sul francese che lui sbrocca digli tutto quello che fai, che hai studiato tre mesi alla Sorbona perche' anche lui ha studiato alla Sorbona e lui si esalta di brutto''. 
 Poi continua: ''Detto fuori dai denti ci sono varie tipologie: c'e' la zoccola, la sudamerica che non parla l'italiano e viene dalle favelas e ci sono io che faccio quello che faccio. Tu fregatene, non confonderti nella massa non sii timida e sbattetene il c... e via andare''.    La Minetti insiste con l'amica nel dire che non deve farsi problemi e le dice anche che una comune amica era perplessa rispetto alla sua partecipazione alla cena: ''Mi ha detto che tu sei una brava ragazza e magari si prende male. Ma di che cosa... Sono gasata dura non vedo l'ora''. 
 ''Porto gli occhiali da vista e il reggicalze cosi' quando mi tolgo tutto ho l'intimo sexy'': cosi' in una conversazione telefonica con Lisa Barizonte, intercettata dagli inquirenti e pubblicata con l'audio su Repubblica.it, Nicole Minetti organizza una cena a Villa San martino con Silvio Berlusconi.    Lisa Barizonte in apertura di telefonata spiega alla Minetti che le ha comperato un completino sexy: ''Tu sei la nostra maestra...''. Poi la ragazza chiede se la Minetti puo' portare una vestaglia da camera: ''Io ne ho solo una per me ma serve per quella che lo fa con me...''. 
 POLANCO A MINETTI, A UNA MIA AMICA HA DATO UN FIORELLINO  - In una conversazione telefonica con Nicole Minetti, intercettata dagli inquirenti il 5 settembre 2010 e pubblicata con l'audio su Repubblica.it, Marystelle Polanco racconta che un'amica si è lamentata dopo la serata trascorsa a Villa San Martino perché "non ha avuto niente". 
 Le due ragazze, sospettando di essere intercettate, non usano la parola soldi ma 'fiorellino' per indicare ciò che gli investigatori hanno identificato in mille euro. "Non le ha dato niente" dice la Polanco e la Minetti replica: "Sei sicura?". "Un fiorellino" precisa la Polanco" e la Minetti commenta ridendo: "Minchia, io sapevo due...".  
