#titolo MUSICA:UN VALZER PER DALIDA IN NUOVO CD DI ANTONIO PEDERSOLI - Turismo Calabria
     (ANSA) - CATANZARO, 29 MAG - Si chiama 'Valzer per Dalida'
uno dei brani del nuovo cd di prossima uscita del cantautore
lombardo Antonio Pedersoli che e' stato presentato in anteprima
nel corso di una serata svoltasi in Val Camonica a Boario Terme
(Brescia).    Il brano, dedicato alla cantante di origini calabresi e
naturalizzata francese, ritenuta tra le maggiori interpreti
della canzone popolare a livello internazionale, fa parte
dell'album del cantautore intitolato ''Montecerconi''.    Pedersoli, giunto in Calabria negli anni scorsi, ha
riscoperto la figura dell'artista morta a Parigi nel 1987, in
occasione di un incontro con Francesco Fazio, presidente
dell'associazione Dalida di Serrastretta, il paese in provincia
di Catanzaro di cui erano originari i genitori della cantante.  
   Il nuovo Cd del cantautore lombardo contiene diversi brani
tra i quali c'e' anche Monasteraki, un omaggio al paese di
Monasterace (Reggio Calabria).(ANSA).
