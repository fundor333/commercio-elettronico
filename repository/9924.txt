#titolo Policlinico Agostino Gemelli di Roma - Cardiologia - Salute e Benessere
  CARDIOLOGIA 1 
 L'Unità Operativa di Cardiologia 1 accoglie sia pazienti provenienti dal  Dipartimento di Urgenza ed Emergenza , con particolare riguardo ai pazienti affetti da problematiche aritmologiche complesse e/o da cardiomiopatie dilatative idiopatiche o valvolari, sia pazienti elettivi provenienti dal proprio domicilio, con indicazione ad accertamenti cardiologici specifici, soprattutto invasivi. Presso l'Unità Operativa di Cardiologia 1^ vengono affrontati diversi aspetti delle patologie cardiovascolari, dalle più diffuse e comuni a forme rare, con particolare attenzione a: 
 1.	trattamento farmacologico, elettrico e chirurgico delle aritmie; 
 2.	trattamento farmacologico ottimale e strategie elettriche e chirurgiche nello scompenso cardiaco; 
 3.	stratificazione prognostica riguardo il rischio di morte cardiaca improvvisa nelle varie cardiopatie (cardiomiopatie dilatative primitive, cardiopatia dilatativa post-ischemica, patologie elettriche legate ai canali ionici, casi di arresto cardiaco a cuore apparentemente sano, ecc.) e modalità di prevenzione; 
 4.	valutazione genetica e istologica (biopsia endomiocardica) delle cardiomiopatie dilatative primitive e delle miocarditi; 
 5.	valutazione e trattamento delle complicanze cardiache di patologie neuromuscolari (in particolare distrofia miotonica di Steinert); 
 6.	valutazione dei pazienti con sincope. 
 Direttore: Fulvio Bellocci 
   
 CARDIOLOGIA 2 
 La struttura di Cardiologia 2 esegue ricoveri elettivi finalizzati all'espletamento di indagini emodinamiche e angiografiche; esegue procedure interventistiche di rivascolarizzazione coronarica, tsa, renale, periferica, valvuloplastica mitralica, correzione di difetti congeniti semplici (DIA - PFO - Coartazione aortica, etc.). Ricovera circa 30 pazienti a settimana con una degenza media di 2,5 giorni. 
 Direttore: Giovanni Schiavoni  
