#titolo Alimentare: Greco (Slow Fish), non siamo buongustai - Ambiente e Pesca - Mare
  (ANSA) - GENOVA, 13 MAR - ''Noi italiani ci crediamo dei buongustai ma in realta' cuciniamo solo 10 specie di pesce mentre nel Mediterraneo quelle commestibili sono 300, piu' alcuni crostacei e molluschi''. Lo ha detto  Silvio Greco , presidente del comitato scientifico di Slow Fish presentando la prossima rassegna in programma a Genova. 
''Limitandoci a catturarne una decina mettiamo sotto stress un delicato equilibrio e rinunciamo a un'ampia varieta' di gusti - ha aggiunto Greco -. Nonostante tante risorse, i pesci piu' diffusi sulle nostre tavole sono branzino, orata e rombo, soprattutto quelle allevate. Senza parlare poi che nelle mense si cucinano filetti di pesce persico che pensiamo siano allevati in Italia e invece vengono dal Lago Vittoria, in Africa. O del pangasio, allevato nelle acque non sempre cristalline dei fiumi del Sudest asiatico''. (ANSA).  
