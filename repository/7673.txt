#titolo Carne cavallo: Catania, Ue ancora restia su tracciabilita' - Altre news - ANSA Europa
     (ANSA) - BRUXELLES, 26 FEB - La Commissione Ue ''continua a
essere restia'' sull'indicazione d'origine e sulla
tracciabilita', che dovrebbero invece essere gli ''asset'' della
sua politica agroalimentare. Cosi' il ministro dell'agricoltura
Mario Catania dopo il Consiglio Ue dove ieri si e' discusso
della questione carne di cavallo. ''E' un tema che non puo'
essere affrontato solo a seguito di emergenze - ha sottolineato
Catania - dobbiam metterci in testa che deve diventare un asset
fondamentale nella politica agroalimentare Ue''. Le norme su origine e tracciabilita' della carne devono
diventare un ''elemento portante'' delle politiche
agroalimentari europee, e non essere introdotte solo per
rimediare a un problema specifico che sorge improvvisamente. Per
esempio come e' stato fatto finora con il caso della mucca
pazza, in seguito a cui e' stata introdotta la normativa solo
per le carni bovine, oppure come sta accadendo attualmente con
lo scandalo delle carni equine, per cui si sta pensando di
introdurre norme sulla tracciabilita'e l'origine per i
trasformati. Su questo tema ''alcuni paesi che in passato
facevano resistenza chiedono ora anche loro di introdurre'' la
tracciabilita', in particolare la Germania, ma, ha riferito il
ministro, ''ho registrato anche negativamente l'approccio molto
di resistenza da parte del commissario'' Ue Tonio Borg, che ha
messo in avanti solo ''perplessita' e controindicazioni''. ''E'
chiaro - ha concluso - che la musica e' quella di una
Commissione che resta purtroppo come in passato frenante
rispetto a questo tema''. Bruxelles dovra' comunque presentare
un rapporto su questi temi tra l'estate e l'autunno.(ANSA).
