#titolo A Ginevra Rapide Bertone inedita Aston Martin shooting brake - Prove  e Novit√† - Motori
  ROMA, 25 FEB - Bertone festeggera' al prossimo Salone dell'Automobile di Ginevra i 60 anni di collaborazione con Aston Martin (Azienda che compie il suo primo centenario proprio nel 2013) presentando un particolare interpretazione del modello Rapide. Commissionata da un collezionista di Aston Martin, che ha partecipato personalmente a tutto lo sviluppo del progetto, questa lussuosa e raffinata 'shooting brake' e' stata realizzata in unico esemplare da Bertone Officina - la nuova divisione aziendale organizzata come un 'atelier' di alta sartoria - sulla meccanica del modello d'origine con motore 12 cilindri a V 6 litri da 476 Cv.     Il corpo vettura di questa 'one off', che se prodotta in serie potrebbe rivaleggiare con la Ferrari FF, e' teso e muscoloso ed unisce alla funzionalita' d'uso (enfatizzata dall'ampio portellone posteriore) la raffinata eleganza e il dinamismo del modello di origine. L'idea del movimento e' ripresa nella Bertone Rapide dal montante posteriore inclinato in avanti, saldato al poderoso passaruota posteriore, in modo da trasmettere la sensazione ottica della velocita'. Il volume di coda, alto e avvolgente, si distingue per i gruppi ottici a sviluppo orizzontale e l'ampio portellone. L'abitacolo presenta una configurazione 2+2, con quattro poltrone singole. Da notare che la parziale ridefinizione del volume posteriore ha permesso, rispetto al modello di origine, di incrementare notevolmente l'abitabilita' verticale per i passeggeri posteriori.               L'abitacolo presenta una configurazione 2+2, con quattro poltrone singole. La parziale ridefinizione del volume posteriore ha permesso, rispetto al modello di origine, di incrementare notevolmente l'abitabilita' verticale per i passeggeri posteriori. Le pelli della selleria, i rivestimenti dell'abitacolo, i pannelli in legno e le finiture in alluminio satinato - al pari della vernice per la carrozzeria - sono stati scelti personalmente dal committente di questa 'one off'. 
Accanto alla Rapide Bertone viene proposto un nuovo esemplare della Aston Martin Jet 2, ancora una 'shooting brake' realizzata nel 2004 sulla base della Vanquish. In questo caso il modello in esposizione a Ginevra e' stato appositamente allestito per il presidente dell'Azienda, Lilli Bertone, personalizzato con sellerie firmate da Foglizzo (prestigioso marchio italiano fondato nel 1921) e verniciatura speciale. Anche l'Aston Martin Jet 2 edizione 2013 e' stata realizzata da Bertone Officina, la divisione interamente dedicata alla produzione di modelli fuoriserie e che offrono un servizio 'taylor made' per clienti speciali e che propone ai costruttori per diversificare le proprie gamme preparando vetture ''fuoriserie'', esattamente come si faceva negli Anni Cinquanta e Sessanta.  
