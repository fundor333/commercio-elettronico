#titolo Design: mondo creativita' ospite del ciclo incontri Ied Roma - Notiziario Design
     (ANSA) - MILANO, 06 MAR - L'ad di Luxottica, una stilista
emergente e il fondatore dell'Osservatorio della Comunicazione:
sono i tre ospiti di 'Talking Ied', il ciclo di conferenze
pubbliche, a ingresso libero, al via da marzo all'Istituto
Europeo di Design di Roma.    L'edizione 2013 dell'iniziativa - che mira a far incontrare i
giovani studenti con i personaggi del mondo della cultura e
delle professioni creative - celebra il quarantennale della sede
romana dell'istituto, che apri' la sua prima sede nella Capitale
nel 1973.    Ad aprire il calendario sara' il 21 marzo, nella sede di
Design, l'amministratore delegato di Luxottica Group, Andrea
Guerra. A seguire, l'11 aprile, tocchera' a Ied Moda ospitare
Stella Jean, giovane stilista emergente, vincitrice del concorso
'Who's on next'. Il 9 maggio, infine, nella sede di Management
Lab, interverra' Fausto Colombo, accademico italiano e fondatore
dell'Osservatorio della Comunicazione. (ANSA).
