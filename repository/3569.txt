#titolo Gdf sequestra vongole pescate sotto costa ad Ancona - Prodotti tipici - Terra&Gusto
  (ANSA) - ANCONA - In due diverse operazioni contro la pesca abusiva, la Guardia di finanza di Ancona ha sequestrato 270 kg di vongole pescate da una vongolara vicino alla costa fra Mezzavalle e Portonovo, e l'attrezzatura di pesca. Al comandante dell'imbarcazione e' stata comminata una multa da 4.000 euro mentre le vongole, ancora vive, sono state rigettate in mare. 
Nelle stesse ore, una pattuglia della Sezione operativa navale ha sequestrato nel porto di Ancona circa 30 kg di pesce di provenienza incerta, che stava per essere venduto abusivamente in banchina, vicino a dei bagni pubblici. I prodotti ittici sono stati distrutti.(ANSA).  
