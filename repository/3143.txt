#titolo L'area sacra dello stopper - Il poeta del gol
  ROMA - Mi era capitato anche di abbracciarti, di trascorrere un pomeriggio insieme a te, a Gressoney, nell'estate del 1999. Stringevo un vice campione del mondo. Si parlava d Calcio e Letteratura. Avevo davanti il difensore più amato da sempre, quello per il quale avrei scritto "Elogio della barricata".  
 Ti dissi che uno come te l'avrei schierato sempre, in tutte le Selezioni di un mio ideale "Resto del Mondo". Quando ti vidi da vicino, ebbi conferma che non era un mio sogno/bambino un'idea del genere; avevi anche un viso bellissimo e gli occhi azzurri furono per me una lietissima scoperta.  
 Sulle figurine non si avvistavano e dalla Curva non potevo proprio raggiungere quelle tue splendide iridi. Avevi marcato Tostao nella finale di Messico '70 e lui non aveva segnato. Ti chiesi a che minuto della partita chiedesti a Pelè la sua maglia; tanto accadde verso la metà del secondo tempo. Grazie, mio unico stopper.  
