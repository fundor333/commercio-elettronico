#titolo Gb: da tabu' a moda, carne equina in pub - Mondo
     (ANSA) - LONDRA - Dalla rottura di un tabu' a una nuova
'tendenza' il passo e' stato breve. Nonostante lo scandalo della
carne di cavallo venduta come 'di manzo' non si sia ancora
placato, a Londra spuntano alcuni pub che servono i cosiddetti
'horseburger', hamburger 'equini' al 100%. E i britannici
sembrano gradire. Un pub della capitale ha detto che sta
vendendo piu' di 100 'horseburger' alla settimana e molti
clienti arrivano anche da lontano proprio per chiedere quella
che e' ancora una rara specialita'.
