#titolo Obama, con Romney sono stato troppo educato  - Associate
  Con Mitt Romney "sono stato troppo educato": così il presidente americano, Barack Obama, torna sul primo duello Tv col candidato repubblicano alla Casa Bianca uscito vincitore dal confronto.    "E' una cosa che ho capito", ha affermato Obama parlando a un'emittente televisiva e lasciando capire che ne terrà conto nei prossimi due dibattiti presidenziali.  
 A volte - ha aggiunto il presidente americano - è dura parlare senza sosta e non rischiare di ripetersi. La buona notizia è che si è trattato solo del primo dibattito. E penso - ha proseguito - che possiamo dire che nel prossimo ci sarà un po' più di movimento".    "Abbiamo ancora quattro settimane fino alle elezioni e faremo di tutto per rientrare", ha concluso Obama tentando di rassicurare i suoi sostenitori preoccupati dall'andamento degli ultimi sondaggi che danno in netto recupero il candidato repubblicano. 
 E ricordando come, dal canto suo, "il governatore Romney ha compiuto errori su errori, mese dopo mese". "Noi sappiamo che i sondaggi cambieranno e che siamo nel mezzo di una gara di fondo. Quello che è veramente importante è che la gente comprenda che se resteremo concentrati, noi vinceremo".  
