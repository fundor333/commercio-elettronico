#titolo Privacy: garanti europei indagano su nuove norme Microsoft - Altre news - ANSA Europa
     (ANSA) - BRUXELLES, 20 DIC - Anche Microsoft, come gia'
Google, finisce nel mirino dei garanti europei per la privacy. Questi, riferisce la stampa internazionale, hanno avviato
un'indagine preliminare nei confronti della casa di Redmond per
verificare se le nuove condizioni di utilizzo in vigore da
ottobre per servizi come Outlook, Hotmail o Xbox Music
rispettano le norme sulla protezione dati personali. Le autorita' garanti dei 27 paesi Ue, guidati dalla francese
Cnil e dalla lussemburghese Cndp, hanno inviato una lettera
all'ad di Microsoft, Steve Ballmer, e alla direzione europea
della societa' basata a Lussemburgo, in cui comunicano
l'intenzione di ''verificare le conseguenze possibili per la
protezione dei dati personali degli utenti in una procedura
coordinata'' in tutti i paesi Ue. Microsoft, da parte sua, si
mostra fiduciosa, ritenendo di ''non avere cambiato la politica
di confidenzialita'' finora applicata nei confronti degli
utenti. I risultati dell'inchiesta preliminare, appena avviata,
saranno resi noti tra sei mesi.(ANSA).
