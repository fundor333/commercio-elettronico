#titolo Zhuang Zedong - Protagonisti
E' morto oggi in Cina Zhuang Zedong, ex campione del mondo di tennis da tavolo, uno dei protagonisti della "diplomazia del ping pong", il riavvicinamento diplomatico tra Washington e Pechino nel corso degli Anni '70. Lo afferma Nuova Cina. L'ex campione aveva 73 anni. 
 La 'diplomazia del ping pong' nacque casualmente in Giappone, nel corso del campionato mondiale del 1971: un giocatore Usa, Glenn Cowan, che aveva perso il bus del suo team sali' a bordo di quello cinese. Zhuang Zedong gli regalo' una immagine su seta delle montagne Huangshan, un famoso oggetto cinese dell'epoca. 
 Cowan ricambio' il gesto regalando una maglietta con il simbolo della pace e la scritta "Let it be".    La vicenda porto' a un invito ufficiale del team Usa in Cina, e contribui' a creare le condizioni per la visita ufficiale nel Paese di Richard Nixon, che incontro' Mao e inizio' una nuova era nelle relazioni sino-statunitensi.Â   
