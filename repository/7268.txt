#titolo Spinelli, una cosa gonfiata, noi aiutiamo molte persone  - Politica
  MILANO - "E' una cosa gonfiata, molto più semplice di quello che sembra". Lo ha detto, intervistato dal TgRai, Giuseppe Spinelli, l'amministratore privato di Berlusconi, i cui uffici i pm di Milano non hanno potuto perquisire in quanto risultati di pertinenza della segreteria del presidente del consiglio. "Noi - ha aggiunto - diamo aiuti a persone che hanno dei problemi. Uno che è di fuori lo capisco che non può saperlo. Non ha idea di quante persone abbiamo sempre aiutato".  
