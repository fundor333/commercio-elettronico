#titolo Iniesta mondiale, emozione da incorniciare - Mondiali Sudafrica
   (ANSA) - ROMA - Il gol della vita, che vale un mondiale: il primo, storico, della Spagna. Andres Iniesta non potra' mai dimenticare la dolce sera di Johannesburg: e' bastata la sua rete per mandare ko l'Olanda di Robben e Sneijder e portare le Furie Rosse sul tetto iridato, e confezionare la doppietta dopo l'europeo vinto nel 2008. ''E' un'emozione incredibile. Non ho parole per descriverla'' dice il giocatore trattenendo a stento l'emozione. ''Al momento del gol - aggiunge Iniesta - ho pensato alla mia famiglia, a tutti. Ora non vedo l'ora di tornare in Spagna. Oggi e' arrivato il coronamento di un lavoro durato molti anni''. 
 E dopo il gol-mondiale Iniesta ha mostrato una maglietta con la dedica a Daniel Jarque, il calciatore catalano morto l'8 agosto 2009 a Coverciano per un attacco cardiaco a soli 26 anni. 'Dani Jarque siempre con nosostros' le parole sulla tshirt bianca mostrata al pubblico. 
 Si gode il successo anche Vicenhte Del Bosque, il ct dal basso profilo capace di compiere l'impresa grazie al lavoro sul gruppo: ''Tutti apprezzeranno questa vittoria: abbiamo sempre pensato a vincere, rappresentiamo i valori di tutta la Spagna''. ''E' stata una partita difficile, ma abbiamo giocatori fantastici - ha detto il ct -. Potevamo anche segnare dei gol in piu'. Sono molto, molto felice e orgoglioso di tutto il gruppo''. 
    
