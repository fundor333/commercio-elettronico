#titolo Salone di Ginevra, ecco come il web vede le novita' - Analisi e Approfondimenti - Motori
  ROMAÂ  - Al Salone di Ginevra, in corso fino al prossimo 17 marzo, Mimesi, societa' di press, web e social monitoring, ha realizzato un osservatorio per scoprire quale fosse il brand automobilistico piu' discusso sul web e sui social network. Il monitoraggio prevede tre fasi: prima, durante e dopo la fiera, in questo modo sara' disponibile un quadro completo dei 'most discussed' nell'arco di 33 giorni complessivi. 
In questa prima fase i 5 brand di cui si parla di piu' sono Ferrari (675), Alfa Romeo (633), Volkswagen (508), Fiat (501) e Lamborghini (425).      L'aumento dei post e' stato collegato alle presentazioni di nuovi veicoli, che alcune aziende, proprio in occasione del Salone, hanno presentato in anteprima. Ferrari, per esempio, ha fatto registrare il proprio picco tra il 5 e il 6 marzo, grazie alla presentazione de 'LaFerrari'. La notizia e' stata ripresa soprattutto dai blog e ha dato vita a diverse discussioni su Twitter e Facebook.     Negli stessi giorni Lamborghini ha presentato la Veneno, thread che ha generato su Facebook, Twitter e Autoblog.it piu' della meta' dei post totali. Anche Alfa Romeo, con l'anteprima del 25 febbraio della 4C, e' riuscita a stimolare numerose discussioni sulle medesime piattaforme social, in particolare su Facebook. 
Diverso e' il motivo che ha generato post su Volkswagen: la casa automobilistica tedesca e' infatti stata citata, per aver conquistato il premio 'Auto dell'anno' con la settima versione della Golf. 
Fiat, infine, genera risultati in particolare sui siti di news il 5 marzo, in merito alla curiosita' e alle aspettative relative ai nuovi modelli (Panda, Ypsilon e 500 GQ), questi ultimi presenti in particolare sui blog.  
