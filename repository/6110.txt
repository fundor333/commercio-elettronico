#titolo Lo smog 'rende infelici' - Rifiuti & Inquinamento - Ambiente&Energia
  Â ROMA - L'inquinamento atmosferico ''incupisce'' non solo il cielo ma anche la nostra felicita': infatti i paesi piu' inquinati risultano essere anche i meno felici. E' quanto emerso da un maxistudio condotto su 14 paesi tra cui l'Italia da Byron Lew e Mak Arvin della Trent University di Ontario, in Canada e pubblicato sull'International Journal of Green Economics. 
Gli esperti hanno analizzato i dati dell'inquinamento atmosferico (emissioni di CO2 procapite) di 14 paesi: Belgio, Danimarca, Francia, Germania, Grecia, Irlanda, Italia, Lussemburgo, Olanda, Portogallo, Romania, Russia, Spagna e Gran Bretagna. Ed hanno confrontato questi dati con quelli sul livello di benessere e soddisfazione dei cittadini di ciascuna nazione. E' emerso che i paesi piu' inquinati sono anche quelli piu' 'infelici'. 
Felicita' dei cittadini di una nazione e livello di inquinamento di quella nazione sono quindi intimamente collegati: e' possibile che l'inquinamento abbia ricadute negative sul benessere della popolazione, ma anche che, viceversa, le persone piu' ''infelici'' inquinino di piu' e siano meno rispettose dell'ambiente che li circonda.  
