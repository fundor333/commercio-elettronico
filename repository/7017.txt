#titolo Mini, a Ginevra anteprima della Clubman Bond Street - Prove  e Novit√† - Motori
  ROMA - Al Salone Internazionale di Ginevra Mini svela in anteprima mondiale la nuova Clubman Bond Street, che sara' nello stand accanto alla sportiva John Cooper Works Paceman. La nuova Clubman si presenta al pubblico con equipaggiamenti ed elementi di design che sottolineano lo stile di vita britannico e della qualita' premium del marchio. La sua vernice Midnight Black metallizzata, abbinata al colore di contrasto Cool Champagne del tetto, le calotte degli specchietti retrovisori esterni, la sezione inferiore dei montanti C e le Stripes sul cofano motore, esaltano la linea dinamica della scocca e il suo passo allungato.      Oltre alla Clubman Bond Street al Salone dell'automobile di Ginevra viene presentata la Mini Hyde Park (disponibile sia come Mini che come Mini Clubman), che abbina la vernice della scocca in Pepper White con la nuova tinta di contrasto Cool Champagne.  Attenzione anche alla sportivita' con la nuova PacemanJohn Cooper Works, che si presenta con una linea del profilo muscolosa e dinamica anche grazie al tetto che scende verso il posteriore nello stile di un modello coupe'. Il kit di aerodinamica di serie, l'assetto sportivo con abbassamento della vettura e cerchi in lega da 18 pollici con styling dei raggi Twin Spoke Black Burnished Design, assicurano un look sportivo. 
Sia il propulsore che l'assetto traggono profitto da dettagli tecnici ripresi dallo sviluppo delle automobili da corsa. Il motore a quattro cilindri con turbocompressore Twin-Scroll, iniezione diretta di benzina e comando valvole variabile eroga una potenza di 160 kW/218 CV e viene abbinato di serie con un cambio manuale a sei marce. Come optional la Mini John Cooper Works Paceman puo' essere ordinata anche con un cambio automatico a sei rapporti con Steptronic e paddles al volante. Questo modello e' equipaggiato di serie con la trazione integrale Mini All4.  
