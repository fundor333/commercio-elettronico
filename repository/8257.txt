#titolo Valanghe:paura in Trentino a 1.700 metri - Trentino-Alto Adige/Suedtirol
     (ANSA) - TRENTO, 16 MAR - Una valanga che si e' staccata poco
prima delle 13 in Trentino, a circa 1.700 metri di quota, ha
fatto scattare l'allarme dei soccorritori. Si era staccata da
sopra malga Cere, nel comune di Telve, in una zona della Val
Calamento. Non risultano pero' persone travolte. A dare
l'allerta e' stato un gruppo di scialpinisti, che ha visto
tracce di passanti in entrata vicino alla massa di neve appena
scesa, ma non le orme di uscita. Esito negativo pero' da
bonifica del Soccorso alpino.
