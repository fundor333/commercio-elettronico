#titolo Serie A: squalificati sette giocatori - Calcio
     (ANSA) - ROMA, 18 MAR - Dopo la 29/a giornata di Serie A, il
giudice sportivo Gianpaolo Tosel ha squalificato per un turno
Bertolacci (Genoa), Ciani (Lazio), Potenza (Catania), Anderson
(Cagliari), Diamanti (Bologna), Valdes (Parma) e Borja Valero
(Fiorentina). Per il comportamento dei loro tifosi, poi, multati
Bologna e Pescara per 10mila euro ciascuno, Fiorentina (6mila) e
Roma (2mila). Il sostituto giudice sportivo Luca Lo Giudice,
infine, ha condannato il Napoli a 5mila euro di multa per uno
striscione contro Tosel.
