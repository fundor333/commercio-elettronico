#titolo Luce e gas, sospetto rincari da Robin tax - Energie Tradizionali - Ambiente&Energia
  ROMA - Molte imprese energetiche che pagano la Robin tax sembrano 'rifarsi' sui consumatori, violando la legge: e' quanto emerge dal Rapporto dell'Autorita' per l'energia che segnala 199 casi, per un totale di circa 1,6 miliardi di incremento dei margini 'dovuti all'effetto prezzo e tali da costituire una possibile violazione del divieto di traslazione'. 
Ma il presidente di Assoelettrica, Chicco Testa replica: ''Le imprese elettriche non hanno scaricato la Robin tax sui consumatori'' e aggiunge che ''prima di gridare al ladro sarebbe opportuno verificare che sia stato davvero commesso il furto''. 
Testa sottolinea inoltre che la tassa ''e' iniqua e probabilmente incostituzionale''. 
Le associazioni dei consumatori Adusbef e Federconsumatori affermano che ''in due anni e mezzo le famiglie italiane hanno sborsato indebitamente 335 euro'', una cosa ''gravissima e vergognosa'' e minacciano denunce e class action.  
