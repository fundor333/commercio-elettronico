#titolo Con vaccino Hpv -93% lesioni genitali - Scienza e Medicina
     (ANSA) - STOCCOLMA, 13 MAR - Il vaccino per il Papillomavirus
(Hpv) abbatte del 93% i condilomi genitali, tra le piu' comuni
malattie a trasmissione sessuale. Lo ha dimostrato uno studio
del Karolinska Institutet di Stoccolma pubblicato dal Journal of
the National Cancer Institute. I ricercatori hanno studiato
124mila ragazze e donne tra i 10 e i 44 anni che avevano
ricevuto il vaccino, che protegge dal cancro della cervice oltre
che dai condilomi, tra il 2006 e il 2010. L'effetto sui
condilomi e' apparso chiaro.
