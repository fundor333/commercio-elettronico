#titolo Sanita': Ue, via libera import suini da Usa - Agroalimentare - ANSA Europa
     (ANSA) - BRUXELLES, 4 FEB - La Commissione europea ha oggi
deciso di autorizzare l'importazione di suini vivi dagli Stati
Uniti da destinare all'allevamento in Europa. La decisione
interessa l'Italia anche nell'ambito del rafforzamento degli
scambi reciproci tra le due sponde dell'Atlantico.    Le nuove regole, che comportano l'importazione di un numero
limitato di animali, scatteranno il prossimo 25 febbraio 2013. Le condizioni d'importazione poste dall'Ue comprendono, tra
l'altro, test individuali per la stomatite vescicolare, una
malattia infettiva che colpisce diverse specie di animali. Dei
focolai di questa malattia infatti sono stati individuati negli
Stati Uniti ma, assicura Bruxelles, ''sono sporadici e limitati
ad determinate aree''. La decisione autorizza anche il transito
di suini vivi attraverso l'Unione, destinati a Paesi extra-Ue. (ANSA).
