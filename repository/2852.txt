#titolo David Bowie primo in classifica UK - Cultura e Tendenze
     (ANSA) - ROMA, 17 MAR - Il nuovo album di David Bowie, che
rompe quasi un decennio di silenzio, sbanca in molti paesi ed
entra direttamente al primo posto nella classifica ufficiale del
Regno Unito. Ad annunciarlo e' lo stesso Duca bianco sul profilo
ufficiale Facebook. The Next Day, questo il titolo dell'album di
inediti, e' il primo in testa alle classifiche Uk negli ultimi
vent'anni. Non accadeva dal 1993 quando aveva raggiunto questo
primato con Black Tie White Noise.
