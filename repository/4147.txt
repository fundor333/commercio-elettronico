#titolo Droga:sequestro 150 kg marijuana a Bari - Puglia
     (ANSA) - BARI, 12 MAR - Militari della Guardia di Finanza, in
collaborazione con funzionari del servizio di vigilanza
antifrode dell'Agenzia delle dogane, hanno sequestrato al porto
di Bari piu' di 150 chili di marijuana e arrestato il presunto
corriere, un uomo di 46 anni di nazionalita' albanese. La droga,
suddivisa in 71 panetti, era stata nascosta all'interno di un
doppiofondo ricavato nella parte superiore di un automezzo, con
targa albanese, appena sbarcato dalla motonave 'Francesca'
proveniente dall'Albania.
