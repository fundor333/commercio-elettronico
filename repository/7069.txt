#titolo Tracollo Napoli, Plzen passa 0-3 al San Paolo - Calcio
Un Napoli brutto, lento e senza cattiveria crolla sotto i colpi del Viktoria Plzen e dice praticamente addio all'Europa League. I cechi esultano al termine di una partita giocata in maniera pressocché perfetta: basta pensare che su quattro tiri veri verso la porta di De Sanctis sono arrivati tre gol ed un altro è stato annullato per dubbio fuorigioco. Il successo è quindi pienamente meritato per il Viktoria che ha saputo reggere bene all'urto del Napoli all'inizio del secondo tempo, trovando poi nel finale gli spazi giusti per trasformare la vittoria in trionfo quasi irreversibile. 
 CLUJ KO, INTER VEDE OTTAVI MA PERDE MILITO    - Gli ottavi di Europa League sono vicini per l'Inter grazie alla doppietta di Palacio che ha steso il Cluj (2-0), ma la gelida serata del Meazza è più amara che altro per il grave infortunio capitato a Milito dopo appena 6'. Alla caccia del pallone vicino all'area dei romeni, l'argentino ha messo male il piede e il ginocchio sinistro si è piegato lateralmente in maniera innaturale: trauma distorsivo è la prima diagnosi, la risonanza a cui si è sottoposto in ospedale dirà se e come sono interessati i legamenti, e quindi quanto lungo sarà lo stop per l'attaccante, uscito in lacrime in barella. 
 LAZIO ALL'ULTIMO RESPIRO, A MOENCHENGLADBACH 3-3  - Nella serata di San Valentino, il Borussia Moenchengladbach e la Lazio regalano emozioni nel primo round dei sedicesimi di Europa League.Al Borussia Park di Moenchengladbach,infatti, gli uomini di Vladimir Petkovic realizzano in pieno recupero con un super Kozak (doppietta per lui) il 3-3 che sorride ai biancocelesti, in dieci per oltre venti minuti per l'espulsione di Dias e graziati da due legni colpiti dai tedeschi e un rigore (il secondo di tre concessi stasera dall'arbitro russo Karasev) parato da Marchetti a Stranzl. 
 Risultati delle partite di andata dei sedicesimi di finale di Europa League: 
Tottenham - Lione            0-0  
Anzhi Makhac-Hannover 96   3-1  
Zenit S. Pie - Liverpool     2 0  
Ajax-Steaua Bucarest       2-0  
Bate Borisov - Fenerbahce    0-0  
Bayer Leverkusen - Benfica   0-1  
Dinamo Kiev-Bordeaux       1-1  
Levante-Olympiakos         3-0  
Napoli-Viktoria Plz        0-3  
Sparta Praga-Chelsea       0-1  
Atletico Madrid-Rubin Kazan     0-2  
Basilea-Dnipro                  2-0  
Borussia Moenchengladbach-Lazio 3-3  
Inter-Cfr Cluj                  2-0  
Newcastle-Metalist Kha          0-0  
Stoccarda-Krc Genk              1-1  
