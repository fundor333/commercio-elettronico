#titolo Tentano furto in supermercato, arrestati - Calabria
     (ANSA) - REGGIO CALABRIA, 16 MAR - I carabinieri hanno
arrestato Paolo Misiano e Paolo Domenico Alampi, entrambi di 22
anni, per aver tentato di compiere un furto in un supermercato
di Reggio Calabria affidato in custodia al tribunale
fallimentare. I carabinieri hanno notato uno squarcio nella
serranda dell'esercizio commerciale. I militari sono entrati nel
supermercato ed hanno scoperto Misiano e Alampi mentre cercavano
di nascondersi tra gli scaffali.
