#titolo Serbia-Kosovo: buoni progressi dialogo ma nessun accordo - Politica estera, sicurezza e difesa - ANSA Europa
     (ANSA) - BRUXELLES, 04 MAR - Il sesto round del dialogo fra
Serbia e Kosovo si e' chiuso con ''buoni progressi'', ma ancora
nessun accordo. E' quanto emerge dalla nota finale diffusa a
Bruxelles dall'alto rappresentante Ue per la politica estera,
Catherine Ashton, dopo l'incontro con il premier serbo, Ivica
Dacic, e il premier albanese, Hashim Thaci, oggi a Bruxelles.     Ashton questo pomeriggio ha tenuto colloqui separati con il
leader serbo e poi con il leader kosovaro, prima della riunione
trilaterale. ''Il primo ministro Dacic e il primo ministro Thaci
si sono incontrati con me oggi a Bruxelles nel quadro del
dialogo facilitato dall'Ue per la normalizzazione delle
relazioni fra le due parti'' riferisce Ashton. ''Abbiamo fatto
buoni progressi'' aggiunge l'alto rappresentante che annuncia:
''Continueremo a lavorare da qui al 20 marzo, quando ci
incontreremo di nuovo''. Per l'incontro di oggi c'erano grandi
aspettative per una possibile soluzione relativa alla gestione
della regione nord del Kosovo.(ANSA)
           
