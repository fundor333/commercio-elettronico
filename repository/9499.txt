#titolo Massiccio del Bernina a rischio colata cemento - Natura - Ambiente&Energia
  SONDRIO - ''Il massiccio del Bernina, in Alta Val Malenco, la vetta piu' alta della Lombardia con ghiacciai famosi in tutto il mondo, rischia di essere investito da una colata di cemento per fare posto a nuovi impianti di risalita, favolistici tunnel Italia-Svizzeri e campi da golf a 2000 metri di quota''. 
La denuncia e' di Legambiente Lombardia, il cui presidente Damiano Di Simine, con Ruggero Spada e Giovanni Bettini, responsabili provinciali di Sondrio dell'associazione ''Cigno Verde'', ha tenuto oggi una conferenza stampa al palazzo Bim del capoluogo valtellinese. 
''Si tratta - hanno detto gli ambientalisti - dell'ennesimo assalto alla montagna gestito con totale spregiudicatezza e disinteresse per il valore ambientale. La proposta, redatta dalla 'Societa' Funivia al Bernina', e' stata presentata al Comune di Chiesa in Valmalenco e poi configurata nella forma di protocollo d'intesa''. 
''Si insiste - ha affermato Di Simine - su un modello di sviluppo turistico che non regge alla prova dei tempi. A indicare la situazione generale del settore dello sci alpino sono arrivati, di recente, i bilanci in rosso delle societa' che gestiscono gli impianti di risalita in Valtellina e Valchiavenna''.  
