#titolo Ginori, presidio sotto la pioggia - Toscana
     (ANSA) - SESTO FIORENTINO (FIRENZE), 18 MAR - Lenzuola bianche
con centinaia di firme a sostegno della lotta per la
sopravvivenza della Richard Ginori: li hanno esposti oggi, sotto
la pioggia, gli operai davanti alla fabbrica di Sesto
Fiorentino, in un presidio organizzato nell'attesa di notizie
dal Tribunale di Firenze. Alle ore 12 infatti scade il termine
per la presentazione di offerte per rilevare la storica azienda
delle porcellane, dichiarata fallita lo scorso 7 gennaio.
