#titolo Stefano, considero Belen gia' mia moglie  - Spettacolo
MILANO - "Io considero Belen già mia moglie, perché è la madre di mio figlio. Sono molto emozionato, sappiamo che il bambino dovrebbe nascere tra il 20 e il 22 aprile, ma potrebbe anche arrivare prima. Un figlio è molto di più di un matrimonio. I matrimoni sono fatti per gli avvocati". Lo ha detto Stefano De Martino, il compagno di Belen Rodriguez, che questa mattina ha sfilato in passerella da John Richmond indossando il capo icona della collezione: la gonna da uomo, nera, decorata con borchie sull'orlo e abbinata ad una giacca smoking dai revers con paillettes. 
 Sotto alla gonna, un pantalone super aderente tipo leggings e stivali da biker, da portare rigorosamente slacciati. "Questo look mi diverte, certamente bisogna saperlo portare - continua De Martino -. Nel mondo della moda oggi è difficile fare cose nuove, questo stile è innovativo. Mi piace il gusto Richmond, perché è di tendenza ma non stravolge il look". Seduta in prima fila ad applaudirlo la compagna Belen Rodriguez. "Sta molto bene - dice la bellezza sudamericana -, mi piace l'uomo emancipato. E' bello vedere dettagli maschili e femminili che si mixano, sia per l'uomo che per la donna".  
