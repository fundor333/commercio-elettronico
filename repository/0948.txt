#titolo Scontro sciatori a Pila, un ferito grave - Valle D'Aosta
     (ANSA) - AOSTA, 13 MAR - Due sciatori sono rimasti feriti a
seguito di uno scontro avvenuto nel pomeriggio di oggi sulle
piste della localita' di Pila, sopra Aosta. In particolare le
condizioni di uno dei due sono ritenute piu' gravi. L'incidente
e' avvenuto sul pianoro del Leisse'. Sul posto e' intervenuto
l&#8217;elicottero del soccorso alpino valdostano. Entrambi i feriti
sono stati trasportati al pronto soccorso dell'Ospedale Parini
di Aosta, dove sono ora in fase di diagnostica.
