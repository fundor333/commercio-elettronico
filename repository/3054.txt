#titolo Il premio europeo Marie Curie a tre giovani scienziati - Ricerca e Istituzioni - Scienza&Tecnica
  Assegnati i primi tre riconoscimenti del nuovo premio della Commissione europea intitolato a Marie Curie e dedicato alle eccellenze nel campo della ricerca. In Sicilia, a Nicosia, sono stati premiati il greco Gkikas Magiorkinis nella categoria "Giovani promesse della ricerca", la britannica Claire Belcher per la categoria "Divulgare la scienza", e l'israeliana Sarit Sivan per la categoria "Innovazione e imprenditorialita". A consegnare il premio la commissaria europea all'Istruzione Androulla Vassiliou. 
"E' essenziale che in Europa si continui a investire massicciamente nella ricerca", commenta Vassiliou. "Non solo contribuisce a risolvere le grandi sfide sociali in ambiti come la salute e l'ambiente, ma Ã¨ anche importantissima per l'economia europea". 
Magiorkinis ha studiato i percorsi di diffusione dell'epatite C nel mondo, malattia che ha infettato circa 150 milioni di persone, mentre la Belcher ha condotto una ricerca sul passato geologico della Terra e il suo impatto con la vita sul pianeta, diffondendo costantemente informazioni scientifiche attraverso i media. Infine Sarit Sivan ha sviluppato una terapia per il dolore lombare causato dalla degenerazione dei dischi nella colonna vertebrale. Tra i membri della giuria internazionale c'erano il biologo Pierre Joliot, nipote di Marie Skodowska-Curie, e Christopher Pissarides, premio Nobel 2010 per l'economia.  
