#titolo Affitta appartamento al mare non suo - Marche
     (ANSA) - SENIGALLIA (ANCONA), 11 MAR - Affitta un
appartamento al mare non suo, come aveva fatto altre volte, a
Senigallia e altrove. Il truffatore, denunciato dopo mesi di
indagini dal Commissariato senigalliese, e' un ventitreenne di
Lecco. Via web aveva dato in locazione un appartamento di
proprieta' di un'anziana di Senigallia, ignara di tutto, e si
era fatto accreditare cospicui anticipi su un conto corrente a
lui intestato. La vittima e' un romano che voleva trascorrere il
Ferragosto a Senigallia.
