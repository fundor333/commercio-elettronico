#titolo Vela: New York San Francisco, per Soldini arrivano Alisei - Nautica e Sport - Mare
  (ANSA) - GENOVA, 6 GEN - Giovanni Soldini e l'equipaggio di Maserati, impegnati nel tentativo di record nella traversata New York-San Francisco, dopo sei giorni di calma piatta hanno ritrovato il vento. Lo ha comunicato via email lo stesso Soldini: "Siamo ufficialmente entrati nell'aliseo. Ora viaggiamo a 16-17 nodi verso l'Equatore con genoa 1, trinchetta e randa piena. Siamo bagnatissimi ma felici". 
 e il suo equipaggio, che hanno lasciato New York il 31 dicembre, hanno finora percorso 1.900 miglia. Puntano a battere il record delal cosiddetta Rotta dell'Oro, e arrivare da New York a San Francisco in meno di 57 giorni 3 ore. "Sapevamo fin dalla partenza che avremmo incontrato una zona di alta pressione prima di entrare nell'aliseo - ha detto Soldini -. In queste ore il vento si è stabilizzato e sui 16-17 nodi e dovrebbe rimanere costante per i prossimi tre giorni. Ora ci dirigiamo di bolina larga/traverso verso l'Equatore, che sarà una delle grandi incognite di questo percorso".(ANSA).  
