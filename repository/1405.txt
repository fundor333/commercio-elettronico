#titolo Da Milano alle piste di Pila con la 'Freccia delle Nevi' - Turismo & Mercato
  (ANSA) - AOSTA, 9 FEB - A partire dal mese di febbraio le nevi della Valle d'Aosta sono piu' vicine agli sciatori di Milano che possono usufruire del servizio 'Freccia delle Nevi'. 
Ogni mercoledi' un pullman 'granturismo' colleghera' il capoluogo lombardo con la localita' turistica di Pila, offrendo la possibilita' di raggiungere le piste di sci al prezzo di 42 euro con un biglietto bus comprensivo del costo dello skipass giornaliero. 
La 'Freccia delle Nevi' &#8211; gia' attiva da alcuni anni da Genova &#8211; prevede tre fermate di partenza: alle 6,30 da piazzale Loreto; alle 6,45 da piazza Castello; e alle 7 dal piazzale Lotto angolo via Monte Bianco, con ritorno alle 16,30 da Aosta con partenza dal piazzale della funivia per Pila. Per informazioni www.voulaz.it    Pila e' una delle principali stazioni invernali valdostane con 70 chilometri di piste che si snodano dai 1.540 metri di Plan Praz fino ai 2.750 metri del Couis 1. Sorge a 1.800 metri di quota in una conca nella valle centrale a pochi chilometri da Aosta alla quale e' collegata anche da una cabinovia che consente di raggiungere le piste di sci in soli 18 minuti dal cuore della citta'. (ANSA).  
