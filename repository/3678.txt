#titolo Pesca: Ppe, ok sostenibilita' ma non a scapito dei pescatori - Agroalimentare - ANSA Europa
     (ANSA) - STRASBURGO, 6 FEB - La nuova politica comunitaria
della pesca approvata oggi dal Parlamento europeo e' considerata
''fortemente penalizzante per gli operatori del settore'' dai
parlamentari del Ppe, Antonello Antinoro, Enzo Rivellini e dal
capo delegazione Giovanni La Via, in particolare, sullo ''stop
alla pratica dei 'rigetti', ovvero la parte del pescato che
viene scaricata a mare. Secondo Giovanni La Via, ''con il voto
di oggi sono prevalse le logiche del gruppo dei Verdi e dei
paesi del Nord Europa, a discapito degli interessi dei pescatori
che operano nel Mediterraneo e che hanno visto i loro interessi
non tutelati''. Per l'eurodeputato Enzo Rivellini poi, sono
stati ''considerati i diritti del mare, i diritti dei pesci, i
diritti dell'ambiente, ma non quelli dei pescatori'', mentre il
''Gruppo del Ppe aveva proposto un emendamento per graduare in
percentuale e nel tempo i divieti dei rigetti e che tenesse in
considerazione la specificit√† dei bacini a cui si fa
riferimento, ma la Sinistra miope ha bocciato la proposta''.    Antonello Antinoro, coordinatore del gruppo Ppe per la
commissione pesca del Parlamento europeo, ritiene che questa
riforma ''non fara' altro che creare ancora piu' confusione e
dissenso all'interno del settore. Nascondendosi dietro la
demagogia di una pesca attenta alla conservazione dei mari -
prosegue - sono passate tante misure volte a limitare sempre
piu' la vera pesca sostenibile, ovvero quella artigianale e
costiera tipica del Mediterraneo''. (ANSA).
