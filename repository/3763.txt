#titolo Crossover Nissan Resonance, quando lo stile sa osare - Prove  e Novit√† - Motori
  DETROIT - Debutta oggi al North American International Auto Show di Detroit il concept Nissan Resonance un'alternativa intelligente che vuole ribadire la leadership Nissan nel settore dei crossover.  Pur essendo un concept per il mercato globale, Resonance e' creato da Nissan Design America di San Diego, in California, sotto la direzione di Shiro Nakamura, responsabile creativo della Nissan. Il design di Nissan Resonance mostra superfici atletiche in cui si fondono dinamismo e innovazione stilistica. 
Le linee della carrozzeria traggono ispirazione, a detta di Nissan, dalla visione futuristica dei viaggi supersonici. Il frontale mostra la caratteristica V-Motion che parte dalla griglia, attraversa il cofano, fino ai gruppi ottici a forma di boomerang. Il design del tetto, in un unico largo pannello di vetro, sembra sospeso sui montanti e sostenuto solo dalle vetrate laterali, per comunicare la spaziosita' dell'abitacolo. 
La carrozzeria e' in una particolare vernice arancio per trasmettere energia al design insieme ai cerchi in lega da 22 pollici. 
L'abitacolo e' da viaggio spaziale in prima classe in un ambiente da ''VIP lounge'' con interni in morbida pelle e un'illuminazione che mette in risalto gli inserti in legno naturale. La tecnologia grafica del quadro strumenti sembra fluttuare sulla console centrale, per consentire al pilota di accedere alle informazioni, alle funzioni di comunicazione e di intrattenimento. All'interno si fanno notare i pannelli laterali delle porte che sembrano scolpiti, e la forma della console centrale. ''Resonance vuole essere una provocazione, energica, coinvolgente e polarizzante'' spiega Francois Bancon responsabile pianificazione prodotto, stategie e pianificazione di Nissan ''Il design ultramoderno, ma sofisticato, si combina con un sistema di propulsione rispettoso dell'ambiente e con una funzionalita' intelligente per dare una visione chiara e intrigante sul futuro dei crossover''. Sebbene Resonance sia solo un concept di studio, il sistema di propulsione ibrida/elettrica rispetta le soluzioni piu' rispettose dell'ambiente, senza compromettere piacere di guida e prestazioni. Il sistema a trazione integrale della tecnologia ibrida Nissan abbina un motore benzina a uno elettrico e a un pacco batterie agli ioni di litio. Resonance e' equipaggiata con il sistema di trasmissione Nissan Xtronic CVT, Continuously Variable Transmission, di prossima generazione e vuole confermare la leadership e la ricerca Nissan nel settore dei crossover, gia' mostrata da modelli di grande successo come Murano, Qashqai e Juke.  
