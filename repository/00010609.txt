#titolo Industria vetro: cresce raccolta, primato Valle d'Aosta - Speciali ed Eventi - Ambiente&Energia
  Cifra record, quella dell'avvio al riciclo dei rifiuti da imballaggio in vetro (bottiglie, vasi e flaconi) nello scorso anno. Nel 2011, in Italia, si e' raggiunta la cifra di quasi 1,6 milioni di tonnellate pari al 68,1% con un aumento di oltre il 6% rispetto all'anno precedente. 
   
 La differenziata ha visto un aumento di oltre il 6% in un anno con 1,7 milioni di tonnellate. A livello regionale il primato va alla  Valle d'Aosta  con quasi 50 chilogrammi pro capite, contro una media nazionale di 26,7 chilogrammi per abitante. A sorpresa, bene la Sardegna, che conferma risultati molto vicini a regioni notoriamente virtuose, come appunto la Valle d'Aosta, la Lombardia, il Trentino-Alto Adige e il Veneto. 
   
 ''Al Sud - ha detto  Gianpaolo Caccini ,  presidente del Consorzio recupero vetro , durante l'evento  'Da vetro nasce vetro' , organizzato a Genova da  Assovetro  (associazione nazionale degli industriali del vetro) e da  Coreve  - i cittadini sono piu' informati rispetto alla raccolta differenziata del vetro, solo il 54% fa per cosi' dire 'errori', contro il 61% del Nord. Tra le Regioni, da registrare la crescita nell'ultimo anno in Toscana, Molise e Basilicata. Il Coreve - ha riferito ancora Caccini - ha erogato ai Comuni, nel 2011, 41 milioni di euro. Quello che serve e' una standardizzazione dei sistemi di raccolta, che pero' non mi pare di vedere dietro l'angolo''.  
