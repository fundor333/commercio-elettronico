#titolo Dall'asteroide che uccise i dinosauri a Tunguska - Spazio & Astronomia - Scienza&Tecnica
  Le cadute di meteoriti sono di casa anche in Italia, anche se gli episodi del genere avvenuti finora sono fortunatamente ben lontani dalla pioggia di meteoriti caduta su Cheliabinsk. Complessivamente sono state 32 le cadute di meteoriti sull'Italia finora accertate a partire dal 921 dopo Cristo al 1996, rende noto l'esperto di meteoriti Enrico Stomeo, dell'Unione Italiana Astrofili (Uai). Nel mondo impatti di questo tipo sono stati molto piu' numerosi, a partire dall'asteroide che causo' l'estinzione dei dinosauri che cadde circa 66 milioni di anni fa, fino all'impatto del 1908 in Siberia, a Tunguska. In Italia 
La caduta piu' recente finora accertata risale al 25 settembre 1996 a Fermo (Ascoli Piceno), preceduto da quello caduto a Torino il 18 maggio 1988 e a Noventa Vicentina (Vicenza) del 12 maggio 1971. Questi impatti fanno parte dei 12 accertati nel '900. Altrettanti sono quelli accertati nell'800, due nel '700.  
Gli episodi piu' antichi sono quelli registrati nel 1668 a Vago (Verona), nel 1583 a Castrovillari (Cosenza) a Valdinoce (Forli') e Rivolta d'Adda (Cremona) rispettivamente nel 1497 e nel 1491 e infine a Narni (Terni) nel 921. Ecco di seguito l'elenco completo, messo a disposizione dalla Uai: NarniI (Terni) - anno 921 
Rivolta d'Adda (Cremona) - 22 marzo 1491 
Valdinoce (Forli') - 26 gennaio 1497 
CastrovillariI (Cosenza) - 9 gennaio 1583 
Vago (Verona) - 21 giugno 1668  
Albareto (Modena) - 15 luglio 1766 
Castelnuovo Berardenga (Siena) - 17 maggio 1791 
Siena - 16 giugno 1794 
Fidenza (Parma) - 19 aprile 1808 
Renazzo (Ferrara) - 15 gennaio 1824 
CeseretoO (Alessandria) - 17 luglio 1840  
Monte Milone (Macerata) - 8 maggio 1846 
Agrigento - 10 febbraio 1853  
Trenzano (Brescia) - 12 novembre 1856 
Alessandria - 2 febbraio 1860 
Motta dei Conti (Vercelli) - 29 febbraio 1868 
Orvino (Rieti) - 31 agosto 1872 
Alfianello (Brescia) - 16 febbraio 1883 
Assisi (Perugia) - 24 maggio 1886  
Collescipoli (Terni) - 3 febbraio 1890  
Valdinizza (Pavia) - 12 luglio 1903  
Vigarano (Ferrara) - 22 gennaio 1910  
Patti (Messina) - anno 1922  
Barcis (Pordenone) - anno 1950  
Messina - 16 luglio 1955 
Sinnai (Cagliari) - 19 febbraio 1956  
Bagnone (Massa Carrara) - anno 1967  
Masua (Cagliari) - anno 1967  
Piancaldoli (Firenze) - 10 agosto 1968 
Noventa Vicentina (Vicenza) - 12 maggio 1971 
Torino - 18 maggio 1988 
Fermo (Ascoli Piceno) - 25 settembre 1996    Nel mondo 
L'impatto piu' celebre e piu' antico documentato e' quello che circa 66 milioni di anni fa causo' l'estinzione dei dinosauri. Aveva un diametro di 9 chilometri e causo' la formazione del cratere di  Chicxulub , del diametro di 176 chilometri, sepolto sotto le coste della penisola dello Yucatan, in Messico.  
In Germania si trova un altro cratere molto antico, rileva l'astrofisico Gianluca Masi, curatore scientifico del Planetario di Roma e responsabile del Virtual Telescope. Si chiama  Ries crater  e si trova nella parte occidentale della Baviera.  Si stima si sia formato fra 14,3-14,5 milioni di anni fa. Sebbene la sua origine sia controversa molti concordano nel pensare che sia stato causato dalla caduta di un asteroide. Il cratere originale aveva un diametro stimato di 24 chilometri, ora e' molto eroso e l'attuale depressione ha un diametro di circa 100-150 metri.  
In Cile vi e' un altro cratere da impatto molto noto, si chiama  Monturaqui , ha un diametro di 350-370 metri e risale a circa 660.000 anni fa. 
Ma il cratere meteoritico per antonomasia e' il  Meteor Crater . Ha un diametro di 1,5 chilometri, si trova vicino a Flagstaff (Arizona) e si e' formato circa 49.000 anni fa per la caduta di un meteorite del diametro di 25-30 metri. In Australia, nel sito chiamato  Henbury Meteorites Conservation Reserve , decina di crateri del diametro compreso fra 7 e 180 metri sono la testimonianza di un meteorite caduto circa 4.200 anni fa. 
Un asteroide del diametro di 30-40 metri e' stato invece,nel 1908, all'origine del cratere di  Tunguska , in Siberia. L'oggetto ha causato un'esplosione a un'altezza di 5-10 chilometri dalla superficie terrestre e l'onda d'urto generata ha abbattuto 1.200 chilometri quadrati di foresta.  
Fra gli ultimi meteoriti osservati mentre esplodevano in atmosfera c'e' il bolide che il 10 agosto del 1972 illumino' i cieli del Nord America ed il  2008 TC3 . Quest'ultimo impatto era stato previsto: scoperto il 6 ottobre 2008, l'asteroide del diametro stimato di circa 4 metri colp√¨ l'atmosfera il 7 ottobre 2008 in corrispondenza del Sudan.  
