#titolo Porto: Genova, accordo tra terminalisti e Culmv - Porti e Logistica - Mare
  (ANSA) - GENOVA, 14 MAR - E' stato raggiunto nella notte, grazie alla mediazione dell' Autorita' Portuale di Genova, l'accordo tra Compagnia Unica e terminalisti per la fornitura del lavoro sulle banchine genovesi. Dal punto di vista economico i terminalisti si impegnano a riconoscere la cifra di 2,4 milioni di euro a fronte di un' operazione di ristrutturazione dei conti economici della compagnia e di un efficientamento del lavoro portuale.     "Si tratta di un accordo molto importante per il futuro del porto - ha sottolineato il presidente del Porto di Genova, Luigi Merlo - Riguarda la crescita e il miglioramento delle prestazioni complessive del porto. E' stato un lavoro molto dettagliato ma molto prezioso che contribuira' in maniera significativa a far e crescere lo scalo. Questo accordo credo sia veramente una vittoria dei porti''.(ANSA).  
