#titolo Siria: Ue, presto un mln profughi in Libano-Giordania - Politica estera, sicurezza e difesa - ANSA Europa
     (ANSA) - BRUXELLES, 20 DIC - ''In Libano e Giordania, i
rifiugiati siriani sono gia' mezzo milione e se il conflitto
proseguira' in pochi mesi questa cifra raddoppiera'''. Questo
l'allarme lanciato oggi dal commissario Ue agli aiuti umanitari,
Kristalina Georgieva, al rientro da una visita nei due Paesi. La
Commissione Ue ha quindi deciso di assegnare altri 21 mln di
euro di aiuti per rispondere ai bisogni dei profughi.    Dei nuovi aiuti europei per l'assistenza ai profughi siriani,
dieci milioni sono destinati al Libano e altri 10,85 milioni
alla Giordania. ''La decisione di oggi - afferma il commissario
Ue alla politica di vicinato, Stefan Fule - costituira' un
ulteriore aiuto alle famiglie che fuggono dalla violenza in
Siria e alle famiglie che le ospitano''.    I nuovi interventi umanitari finanziati da Bruxelles saranno
mirati a rendere accessibile l'istruzione primaria e i relativi
servizi ai bambini dei rifugiati, dando anche un sostegno
psicologico e un'assistenza specifica per l'infanzia. Un'attenzione particolare sara' data a bambini, giovani e altri
gruppi vulnerabili. Quasi il 60% dei siriani scappati dalla
guerra e' arrivato in Libano e Giordania e piu' della meta' e'
costituito da under 18.(ANSA).
