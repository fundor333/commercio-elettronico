#titolo Crisi: Ue; 27% under 18 a rischio poverta', Italia a 32,3% - Economia e lavoro - ANSA Europa
  
 
   
 BRUXELLES - Nel 2011 il  27%  dei giovani e dei bambini con un'eta' inferiore ai 18 anni sono stati a  rischio di  poverta' e di esclusione sociale . Sono i dati resi noti da Eurostat.  L'Italia supera la media Ue col 32,3% .  Bambini e giovani minorenni sono piu' a rischio poverta' ed esclusione sociale che le altre categorie, per cui i dati sono comunque preoccupanti: nel 2011 erano in questa situazione circa un quarto degli adulti (24%) e il 21% degli anziani (over 65). 
   
 E a essere ancora piu' a rischio sono quei minorenni i cui genitori hanno un  basso titolo di studio : in questa categoria quelli a rischio poverta' sono la meta' (Italia 46,3%), contro il 22% di chi e' figlio di genitori diplomati (Italia 22,6%) e il 7% di chi e' figlio di laureati (Italia 7,5%). 
 
Problematica anche la situazione per i figli degli immigrati (dove almeno uno dei due genitori non e' originario del paese di residenza), dove uno su tre (32%) e' esposto a condizioni economiche difficili. I paesi in cui la  situazione di bimbi e ragazzi minorenni e'   piu' dura  sono Bulgaria (52% a rischio poverta'), Romania (49%), Lettonia (44%), Ungheria (40%), Irlanda (38%) e Lituania (33,4%), seguita subito dopo dall'Italia. I paesi in cui la situazione degli under 18 e' la migliore sono Svezia, Danimarca e Finlandia (rischio poverta' al 16%), poi Slovenia (17%), Olanda (18%) e Austria (19%).  
