#titolo Extravergini si confontano nel premio Biol - Prodotti tipici - Terra&Gusto
  (ANSA) - BARI - Ha preso il via in Puglia, ad Andria, il XVIII Premio Biol, la kermesse che pone a confronto in Puglia i migliori oli bio-extravergini al mondo. I 27 esperti della giuria internazionale hanno avviato gli assaggi di ben 350 oli provenienti da 15 Paesi: Arabia Saudita, Argentina, Cile, Germania, Grecia, Israele, Libano, Portogallo, Slovenia, Spagna, Tunisia, Turchia, Marocco e Francia - quest'ultime due al debutto - oltre all'Italia, che quest'anno vede molti nuovi oli in gara, di cui circa 70 pugliesi. ''Basta guardare la composizione intercontinentale della Giuria per capire che il Premio Biol - ha spiegato il sindaco di Andria, Nicola Giorgino - e' un evento d'eccellenza per l'olivicoltura biologica, una festa internazionale all'insegna di qualita' e innovazione''. 
Evento che quest'anno per il 'BiolKids' (progetto promosso con l'assessorato regionale alle Risorse Agroalimentare, che da gennaio ha previsto percorsi formativi e laboratori di assaggio degli olio bio per gli alunni di 24 quarte e quinte classi delle scuole primarie pugliesi) si e' gemellato con la citta' bavarese di Maisach. ''Il mercato tedesco e' molto interessato agli oli biologici e questa kermesse e' importante - secondo il Console fenerale della Germania, Christian Muchper - per gli operatori e per i consumatori''. Domani si terra' la seconda sessione del panel e, alle 16.30 al Chiostro San Francesco, in collaborazione col Gal Murgia Piu', il convegno internazionale 'Olio di oliva biologico come fattore di sviluppo locale integrato' e un focus sui mercati emergenti in India, Cina, Brasile e Usa. 
Il Premio Biol e' patrocinato da Ifoam e AgriBio Mediterraneo e promosso da Regione Puglia, Camera di Commercio di Bari e Citta' di Andria, in collaborazione con Gal Le Citta' di Castel del Monte, Gal Murgia Piu', Associazione BiolItalia, Consorzio Puglia Natura, Acu.  
