#titolo L'Italia lancia la consultazione pubblica in vista di Horizon 2020 - Ricerca e Istituzioni - Scienza&Tecnica
  Un questionario aperto a tutti, ricercatori di enti e università, aziende e cittadini, per individuare le priorità della ricerca italiana e preparala ad affrontare con successo la sfida del più grande programma di ricerca europeo, Horizon 2020, finanziato con 80 miliardi per il periodo 2014-2020. 
Accessibile online collegandosi al sito del ministero per l'Istruzione, l'Università e la Ricerca, il questionario segna la prima consultazione pubblica di questo tipo mai varata in Italia.  L'obietivo ultimo è invertire la tendenza attuale, secondo la quale l'Italia contribuisce alla ricerca comunitaria per circa il 14%, mentre i finanziamenti europei che affluiscono alla ricerca italiana rappresentano circa l'8,5% "Queste percentuali, tradotte in euro, significano una mancata entrata di 470 milioni di euro l'anno, un impatto diveuto ormai incompatibile con la sostenibilità del sistema", ha osservato Profumo.  
Secondo il ministro il problema dell'Italia è che, pur essendo un Paese "convintamente e storicamente 'europeista'" è però "poco europeo" nell'organizzazione e nel funzionamento dei suoi sistemi, da quello della ricerca a quello delle imprese. "Questo - ha rilevato  limita la nostra competitività". Di qui la necessità "sincronizzare la nostra programmazione, i nostri meccanismi e di nostri strumenti con quelli europei". 
La consultazione comune attraverso il questionario è il primo passo in questa direzione.     Le domande del questionario tendono a ricostruire un identikit fedele delle potenzialità della ricerca italiana, compresa la sua distribuzione a livello regionale, e delle attese relative alla ricerca, dall'opportunità o meno di puntare a grandi infrastrutture all'importanza della comunicazione della scienza. Il risultato sarà una sorta di "selezione dal basso" che permetterà di mirare proposte e finanziamenti in vista di Horizon 2020. 
C'é un mese di tempo per rispondere al questionario; dall'11 novembre comincerà quindi una fase di analisi della durata di due settimane e per l'inizio del nuovo anno il ministero prevede di mettere a punto un programma di riferimento che permetta di indirizzare la ricerca italiana nella direzione giusta per partecipare al programma Ue.  
