#titolo Kia, a Ginevra nuova MPV Carens e sportiva pro_cee'd GT - Prove  e Novit√† - Motori
  GINEVRA - Per il salone di Ginevra la proposta Kia parte dell'MPV Carens che si presenta nello stand in una versione completamente riprogettata e che si affianca all'anteprima mondiale della sportiva pro_cee'd GT e al concept hi-tech Provo.      In particolare, quello che balza agli occhi, guardando la nuova versione della Carens e' la linea, che risulta ora piu' slanciata e filante. Questo multispazio, che e' in grado di ospitare fino a sette passeggeri (architettura dei posti 5+2) vanta un design scolpito e slanciato che nonostante tutto non sacrifica lo spazio e l'abitabilita' interna. Con una lunghezza di 4,5 metri, la nuova Kia Carens e' 20 mm piu' corta, 15 mm piu' stretta e 40 mm piu' bassa del modello della generazione precedente. Il design contemporaneo e' caratterizzato dalle luci diurne a LED (di serie) e dai gruppi ottici posteriori (a richiesta con lampade a LED) e da cerchi di grandi dimensioni, fino anche a 18''.  Per il mercato europeo sono disponibili tre motorizzazioni, due diesel e uno a benzina per coprire un'ampia gamma di potenze che va da 115 CV a 136 CV con consumi molto contenuti e emissioni di CO2 ridotte.      Al debutto nel Vecchio Continente e' la nuova sportiva pro_cee'd GT equipaggiata con motore 1.6 litri della serie GDI (Gasoline Direct Injection) ora in versione sovralimentato con un turbocompressore del tipo Twin. Potenza e coppia raggiungono i livelli di 204 CV e ben 265 Nm. La pro_cee'd GT vanta di serie di un cambio meccanico a 6 marce che trasmette la potenza alle ruote anteriori; l'accelerazione da 0 a 100 km/h viene coperta in soli 7,7 secondi e la velocita' massima risulta di 230 km/h. 
Le doti di ripresa fanno segnare tempi di 5,4 secondi per passare da 60 a 100 km/h in quarta, 7,3 secondi da 80 a 120 km/h in quinta e 8,8 secondi da 80 a 120 km/h in sesta marcia. Questa auto e' disponibile anche in serie limitata 'First edition' realizzata in 500 esemplari per l'Europa e caratterizzata da finiture esclusive interne ed esterne.     Spazio a Ginevra anche per il concept 'provo' che sotto la linea sportiva e slanciata nasconde un motore a benzina sovralimentato con turbocompressore e un motore elettrico a gestione intelligente, per una propulsione 'smart hybrid', in grado di recuperare l'energia in frenata e fornire uno spunto supplementare per un'efficienza al top. Il motore 1.6 litri GDI, turbo a iniezione diretta da 204 CV e' accoppiato a una trasmissione 4WD smart-hybrid che utilizza un motore elettrico collegato alle ruote posteriori in modo da disporre  contemporaneamente di una potenza supplementare, recuperare energia, rendere possibile la mobilita' solo elettrica e la trazione integrale. Il cambio DCT a sette marce, prima realizzazione del genere per Kia, completa l'innovativo schema meccanico. Nello stand del Palexpo' c'e' anche la Optima Hybrid, berlina Kia che unisce prestazioni elevate a consumi ed emissioni ridotte. Presentata in una nuova versione aggiornata,  grazie al suo sistema ibrido-parallelo esprime doti di efficienza ancora migliori, inferiori emissioni di CO2 e maggiori capacita' di carico.  
