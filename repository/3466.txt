#titolo Befana amara per Juve e Fiorentina - Calcio
La Befana si diverte a mischiare le carte del campionato regalando una giornata di sorprese memorabili che ridisegnano la classifica: la Juve fa harakiri in casa con la Sampdoria pur in vantaggio di un uomo e di un gol. Delio Rossi festeggia una rimonta straordinaria con una doppietta del giovane argentino Icardi ma con la pesante responsabilita’ di un Buffon irriconoscibile.    Questo imprevisto ko consente alla Lazio,vincitrice ieri sul Cagliari, di portarsi a 5 punti dalla vetta. Al terzo posto c'e' il Napoli che, grazie ad uno straordinario Cavani, autore di una tripletta, ha battuto 4-1 la Roma. 
 Cade l’Inter a Udine per 3-0 ma con il dente avvelenato per un rigore non assegnato a Palacio e il trionfo e’ firmato da una doppietta dell’intramontabile Di Natale. Una sorpresa ancora maggiore la fornisce il Pescara di Bergodi che subisce le iniziative della Fiorentina ma alla fine in contropiede confeziona un uno-due micidiale e capitalizza al massimo: risultato, 2-0 in trasferta. Si riporta sotto il Milan che doma con fatica il Siena e chiude con un 2-1 che vale ora dopo una settimana travagliata. Vittorie infine per il Parma che con Amauri spedisce il Palermo al penultimo posto, per il Genoa con una doppietta di Borriello su un Bologna in involuzione, e per un Chievo che doma un’Atalanta poco concreta. 
 Questi i risultati della 19/a giornata 
A Catania: Catania-Torino 0-0  
a Verona:  Chievo-Atalanta         1-0  
a Firenze: Fiorentina-Pescara      0-2  
a Genova:  Genoa-Bologna           2-0  
a Torino:  Juventus-Sampdoria      1-2  
a Roma:    Lazio-Cagliari  2-1  
a Milano:  Milan-Siena             2-1  
a Parma:   Parma-Palermo           2-1  
a Udine:   Udinese-Inter           3-0 
a Napoli: Napoli-Roma 4-1 
 Classifica  Juventus        44  
Lazio           39  
Napoli (-2)     37  
Inter e Fiorentina      35  
Roma            32  
Milan 30  
Parma 29 
Udinese 27  
Catania         26 
Chievo 24 
Atalanta (-2)   22 
Sampdoria (-1), Pescara e Torino (-1)     20  
Bologna         18  
Genoa 17 
Cagliari        16 
Palermo         15 
Siena(-6)       11 
   
    
