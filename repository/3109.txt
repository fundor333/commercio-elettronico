#titolo Acqua: nuova mappa predice problemi per 66% mondo entro 2025 - Acqua: Ultime news - Ambiente&Energia
  (ANSA) - ROMA, 25 LUG - Due terzi della popolazione mondiale potrebbe avere problemi nell'approvvigionamento dell'acqua entro il 2025. Lo affermano i dati del primo 'Atlante del Rischio' realizzato delle principali aziende che producono bevande e messa on line dall'associazione Aqueduct Alliance. 
La mappa utilizza diversi indicatori, dai dati fisici sulla disponibilita' alle strutture e alle leggi sul tema nelle singole aree. A partire dai 14 indicatori sono stati elaborati diversi scenari futuri, il piu' pessimista dei quali mostra problemi per due terzi della popolazione mondiale fra poco piu' di 10 anni. Secondo l'associazione, nata per volere delle aziende, grazie ai dati riportati le comunita' potranno decidere le strategie per il risparmio idrico: "La mappa va molto oltre l'indicazione di quanta acqua e' utilizzata per produrre qualcosa - spiega Betsy Otto, direttrice del progetto, all'agenzia specializzata Alertnet - con questo strumento si puo' guardare al contesto locale, vedendo quanto e' scarsa l'acqua nella regione, qual e' la sua qualita' e quanta competizione c'e' per il suo utilizzo". 
Alla mappa delle risorse idriche si dovrebbe aggiungere entro fine anno anche uno studio dettagliato dei sei fiumi principalik del mondo, che per ora e' limitato al fiume Giallo e all'Orange-Senqu africano.(ANSA). 
Â   
