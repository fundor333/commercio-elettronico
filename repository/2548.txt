#titolo Da rinnovabili 184 mld dollari ricavi in 2012 - Rinnovabili - Ambiente&Energia
  ROMA - Le energie rinnovabili ''sono diventate un'industria globale significativa e chiaramente visibile, con ricavi che hanno totalizzato 184 miliardi di dollari nel 2012''. Lo afferma il World economic Forum in uno studio dedicato all'energia, dal titolo 'Energy Vision 2013', in cui si mette pero' in evidenza come sia stato il carbone, negli ultimi anni, a registrare la crescita piu' sostenuta. 
La ricerca, che ripercorre le principali tappe dello sviluppo del settore a partire dalla preistoria, evidenzia come la sfida che sta vivendo il settore all'inizio di questo terzo millennio sia concentrata soprattutto sui mercati emergenti, dove ancora 1,3 miliardi di persone non hanno accesso a moderne forme di energia. Per rispondere a queste esigenze, evidenzia il Wef, i governi stanno puntando in particolare su politiche che prevedano un basso uso di idrocarburi e un forte incremento delle rinnovabili, che tuttavia 'coprono' per il momento solo l'1,6% del totale, contro l'87% relativo a petrolio, carbone (cresciuto 10 volte piu' delle rinnovabili) e gas. 
A pesare sugli scenari futuri, allora, saranno ''il prezzo e il valore fornito'', che saranno ''gli elementi chiave per la definizione del mix energetico del futuro''.  
