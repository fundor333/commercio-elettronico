#titolo Autostrade: A4; al via lavori nuove rampre svincolo Villesse - Autovie Venete
     (ANSA) - TRIESTE, 18 MAR - Dureranno circa dieci giorni i
lavori per la demolizione parziale del vecchio svincolo di
Villesse (Gorizia) e la contemporanea realizzazione delle rampe
di quello nuovo, 200 metri piu' avanti rispetto all'attuale.    I lavori - informa oggi la concessionaria Autovie Venete -
coinvolgeranno tutta l'area di uscita dal raccordo
Villesse-Gorizia in direzione di Gorizia. Dalle 11.00 di
mercoledi' 20 marzo fino a sabato 30 non sara' piu' possibile
transitare dall'uscita attuale; i veicoli in uscita dalla A4
alla barriera di Villesse, quindi, saranno deviati per circa 700
metri su un tratto di nuova costruzione, che condurra' a una
rampa di uscita provvisoria.    Al termine degli interventi, i veicoli provenienti dalla
barriera di Villesse potranno usare la nuova rampa di uscita,
cosi' come quelli diretti verso Gorizia useranno quella nuova in
entrata. Le deviazioni saranno indicate da apposita segnaletica. (ANSA).
