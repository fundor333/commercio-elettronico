#titolo Arriva Variant, la versione wagon della Volkswagen Golf - Prove  e Novità - Motori
  GINEVRA - A poche ore dall'assegnazione alla Golf del titolo di Car of the Year - avvenuta proprio al Salone di Ginevra - Volkswagen amplia la gamma di questo modello affiancando, oltre alle nuove GTI e GTD, la versione wagon denominata (com'e' tradizione) Variant. 
Fino a 105 kg piu' leggera della precedente, l'inedita Golf Variant segue fino alla sagoma delle porte anteriori il profilo della Golf due volumi. Soltanto lo spazio in piu' tra il montante centrale e il montante posteriore - nella zona che delimita la coda - trasforma la Golf ''classica'' nella Variant. 
I designer guidati da Walter de Silva sono riusciti a conferire la forma inclinata tipica dei montanti posteriori della Golf a quelli della Variant, a loro volta allineati con il taglio del terzo finestrino laterale.     La nuova Golf Variant appare piu' lunga, esclusiva e sportiva rispetto al modello precedente. A livello di dimensioni, questa wagon compatta e' piu' lunga di 307 mm della Golf due volumi e misurare dunque 4,562 metri. Rispetto al modello precedente la capacita' del bagagliaio fino allo schienale dei sedili posteriori e' passata da 505 a 605 litri e puo' salire a 1.620 litri con i sedili abbattuti e fino al tetto, mentre la la precedente arrivava a 1.495 litri.     La Variant viene proposta con una gamma di motori analoga a quella della Golf a due volumi. Le unita' a benzina TSI erogano rispettivamente 85, 105, 122 e 140 Cv di potenza garantendo sempre la massima efficienza. In particolare il TSI BlueMotion Technology 105 Cv fissa il consumo a 5,0 litri/100 km (con cambio DSG) pur raggiungendo una velocita' di 193 km/h. 
Finalizzate alla massima efficienza anche le nuove motorizzazioni Diesel high-tech TDI con potenze di 105, 110 e 150 Cv. 
Per la prima volta nella storia della Golf Variant la Volkswagen affianca alla normale gamma dei propulsori la motorizzazione TDI BlueMotion. In questa variante da 110 Cv di potenza, i consumi sono particolarmente contenuti: 3,3 litri/100 km nel ciclo combinato a fronte di emissioni di CO2 limitate a 87 g/km. Volkswagen ha in preparazione anche la versione TGI BlueMotion della Golf Variant con motorizzazione a gas metano che assicurera' emissioni ancora piu' contenute. Al debutto a Ginevra anche la versione a trazione integrale 4Motion.     Come tutte le nuove Golf, anche la Variant e' dotata di serie di start/stop e sistema di recupero dell'energia. Inoltre e' la prima wagon della sua categoria a disporre del sistema anti collisione multipla che, in caso di incidente, effettua un ulteriore intervento frenante sulla vettura in modo da ridurre ulteriormente l'energia cinetica ancora presente.   
