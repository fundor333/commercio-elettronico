#titolo Neonato gettato water: madre arrestata - Lazio
     (ANSA) - ROMA, 18 MAR - E' stata arrestata dalla polizia romena
la donna che alla vigilia di capodanno abbandono' il figlio
appena partorito nel bagno di un McDonald's di Roma. La 20enne,
Grancea Andreia, e' stata rintracciata in un piccolo villaggio
della Romania grazie alle indagini svolte dalla Squadra Mobile
della Questura che, grazie anche alle immagini delle telecamere
del fast-food, e' riuscita a trovare il luogo in cui si
nascondeva la ragazza. Nei prossimi giorni la giovane donna
verra' estradata in Italia.
