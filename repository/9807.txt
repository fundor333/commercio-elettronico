#titolo Wikileaks: online mail su Italia e Vaticano - Mondo
Wikileaks pubblica online migliaia di mail attribuite all'agenzia privata di intelligence Usa Stratfor riguardanti l'Italia e il Vaticano. Lo annuncia lo stesso sito fondato da Julian Assange via Twitter. Le missive denotano il grande interesse degli analisti di Stratfor per l'Italia e la Santa sede, probabilmente la compagnia aveva clienti italiani, forse anche in Vaticano - come sembra suggerire un report -. Le fonti citate tuttavia sono spesso agenzie di stampa, tra cui la stessa ANSA, e non sembrano contenere informazioni rilevanti.  
