#titolo Polizia sequestra 15 kg amnesia, arresto - Campania
     (ANSA) - NAPOLI, 16 MAR - Circa 15 chili di ''Amnesia'', mix
di marijuana e sostanze psicotrope, tra le quali il metadone,
sono stati sequestrati dalla Polizia, che ha intercettato un
corriere della droga incensurato nei pressi di Casoria (Napoli)
- Francesco Richiello, 38 anni - e lo ha arrestato.    L'uomo viaggiava insieme alla moglie e ai due figli di
quattro e undici anni, a bordo di una ''Lancia Y'', fermata
dalla Sezione narcotici della Questura di Napoli nei pressi
dello svincolo autostradale di Casoria.
