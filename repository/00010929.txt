#titolo E' il Gran Paradiso il parco piu' conosciuto da italiani - Natura - Ambiente&Energia
 
            
            AOSTA - Il Parco nazionale del Gran Paradiso e' l'area protetta
piu' conosciuta d'Italia. Lo rivela il 3/o rapporto 'Italiani,
turismo sostenibile e ecoturismo', presentato a Milano dalla
Fondazione Univerde, in occasione della Bit. Nella classifica
della notorieta' - stilata in base a un sondaggio effettuato da
Ipr Marketing - seguono lo Stelvio e le Cinque Terre. Inoltre,
il 59% degli italiani e' attratto dalla natura incontaminata
nella scelta delle proprie mete turistiche ed il 68% ha visitato
un parco nazionale o regionale.    ''E' sicuramente motivo di orgoglio essere annoverati come il
Parco piu' conosciuto in Italia, - commenta Italo Cerise,
presidente del Parco che si estende tra Piemonte e Valle d'Aosta
- ma riteniamo questo non sia un punto d'arrivo, quanto di
partenza''. Secondo Cerise ''e' necessario lavorare in sinergia
con gli enti locali per migliorare le possibilita' di arrivo nel
Parco, in via sempre piu' sostenibile, e collaborare con le
strutture e gli operatori del territorio affinche' l'offerta a
disposizione dei turisti sia in linea con le loro richieste di
qualita' ed eco-compatibilita'''.
