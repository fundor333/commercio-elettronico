#titolo Caffe' Kimbo, in crescita fatturato ed export  - Business - Terra&Gusto
  - NAPOLI - Piace, in Italia e nel mondo, il caffé made in Naples.  
Fatturato in crescita a 170 milioni di euro (+7% sul 2011), investimenti produttivi per 15 milioni di euro, accordi di distribuzione in Italia e Francia e incremento dei livelli occupazionali: sono alcuni dei dati dell'esercizio 2012 della Café do Brasil, azienda con sede a Melito (Napoli) proprietaria dei marchi Kimbo e Kosé. I 170 milioni di fatturato 2012 fanno segnare un incremento del 16% rispetto al 2011.  
L'export dell'azienda registra un +25% complessivo, dai 16,7 milioni di euro del 2010, ai 19 del 2011 ai 20,8 milioni del 2012. "Tali risultati - secondo l'azienda - sono dovuti principalmente alla strategia che ha permesso di aumentare le quote di mercato consolidando la presenza al Sud e incrementando il market share nel nord Italia e il peso dell'export". Venticinque le assunzioni effettuate nell'ultimo anno dall'azienda, che sta investendo 15 milioni di euro (nel triennio 2011-2013) per adeguare lo stabilimento di Melito ai nuovi volumi produttivi.  
