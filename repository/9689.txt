#titolo Autovie: ultimo cda 2012, affidata copertura assicurativa - Autovie Venete
     (ANSA) - TRIESTE, 18 DIC - L'ultimo Consiglio di
Amministrazione dell'anno per Autovie Venete, riunitosi oggi a
Trieste, ha affrontato il tema dell'affidamento del Servizio di
copertura assicurativa.    Buona parte dei lavori e' stata dedicata all'illustrazione
della modalita' scelta, il ''dialogo competitivo'', formula
preliminare alla pubblicazione del bando per l'affidamento dei
servizi che consente un maggior coinvolgimento degli
assicuratori. Il mercato assicurativo, nel 2011 ha registrato
per la prima volta un upgrade negativo, ovvero ha pagato piu'
liquidazioni rispetto ai premi riscossi, e questo ha fatto si'
che molte gara vadano deserte. Le particolari esigenze di
Autovie Venete in ambito assicurativo richiedono una precisa
individuazione delle necessita' e dei parametri da applicare per
stabilire gli importi dei premi, proprio per offrire a chi
partecipera' un quadro chiaro e definito sulla base del quale
formulare l'offerta. (ANSA).
