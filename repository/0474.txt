#titolo Adinolfi, procura Genova chiude indagini - Piemonte
     (ANSA) - GENOVA, 12 MAR - La procura di Genova ha chiuso le
indagini per l'attentato all'ad di Ansaldo Nucleare, Roberto
Adinolfi, del 7 maggio scorso. Indagati sono Nicola Gai e
Alfredo Cospito, i due anarchici in carcere a Ferrara. Le accuse
per entrambi sono di attentato per finalita' terroristica,
lesioni volontarie aggravate, porto abusivo di arma e furto
dello scooter utilizzato nell'attentato. Le indagini sono state
coordinate dai pm Nicola Piacente e Silvio Franz e dal
procuratore capo Michele Di Lecce.
