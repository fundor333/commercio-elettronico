#titolo Novak Djokovic - Protagonisti
Novak Djokovic ha vinto l'Open d'Australia 2013, primo torneo del grande slam della stagione, battendo in finale a Melbourne il britannico Andy Murray con il punteggio di 6-7, 7-6, 6-3, 6-2. Per il serbo numero 1 al mondo si tratta della quarta vittoria nel torneo, terza consecutiva, e la sesta negli Slam. Murray, che l'anno scorso aveva sconfitto Djokovic nella finale dell'Us Open e nella semifinale del torneo olimpico, dove aveva vinto medaglia d'oro, ha vinto il primo set al tie break, cedendo poi alla distanza.  
