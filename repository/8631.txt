#titolo Porti: Trieste; superata quota 400 mila Teu a Natale - Porti e Logistica - Mare
  (ANSA) - TRIESTE, 27 DIC - Il Natale 2012 ha portato al Porto di Trieste il superamento della ''barriera'' dei 400 mila Teu: alla mezzanotte del 24 dicembre sono infatti stati raggiunti i 402.221 Teu. 
''E' davvero un ottimo risultato - commenta il presidente dell'Autorita' Portuale, Marina Monassi - se si pensa che nel 2004 era stata raggiunta quota 118.000  e che complessivamente in quell'anno i porti del Nord Adriatico ricompresi nell'associazione Napa (Trieste, Venezia, Ravenna, Koper e Rijeka) non arrivavano a 500 mila. Quest'anno i porti Napa - conclude - toccheranno il milione e 800 mila Teu''. (ANSA).  
