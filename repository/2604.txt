#titolo L'avv. Taormina: peculato non pertinente - Cronaca
ROMA - " Si aspettava e si temeva per la pressione dell'opinione pubblica e per il dibattito che è nato. L'arresto di Fiorito per l'ipotesi di peculato non è pertinente. C'è una giurisprudenza che dice che quando questo denaro pubblico entra nelle tasche di un partito, piaccia o non piaccia, diventa denaro privato. Inoltre, se hanno arrestato Franco Fiorito, mancano all'appello gli altri 70 consiglieri della Regione Lazio" E' il commento in diretta a Tgcom24 di Carlo Taormina, legale di Franco Fiorito, al suo arresto. 
 Il difensore di Franco Fiorito, Carlo Taormina, sulle esigenze per procedere all'arresto aggiunge: "Noi abbiamo avuto un interrogatorio dove abbiamo depositato tutti gli atti. Pericoli di fuga non ce ne sono mai stati, per cui sotto tutti i profili, parlando di esigenze cautelari per l'arresto, queste non c'erano". 
    
