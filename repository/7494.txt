#titolo Rio+20: Oxfam, governo Brasile assuma leadership - Speciali ed Eventi - Ambiente&Energia
  Con i negoziati in fase di stallo  Oxfam  chiede ''al governo brasiliano di assumere la leadership della conferenza di  Rio+20  per salvare l'eredita' del  summit della Terra del '92  e tracciare la rotta verso uno sviluppo giusto e sostenibile''.  
   
 Da domani, osserva Oxfam, il  Brasile  assumera' infatti ''la presidenza dei negoziati e la responsabilita' di guida sulla Conferenza Onu per la definizione degli obiettivi da cui dipendera' il nostro futuro sviluppo''. In ogni caso, fa presente Oxfam, ''il Brasile non ha ancora reso noto quali saranno gli obiettivi da cui non si potra' prescindere''. I negoziati preparatori, dichiara  Elisa Bacciotti ,  direttrice campagne di Oxfam Italia , sono ''in un'impasse da quando sono cominciati, giovedi'. Saranno i Paesi in via di sviluppo e i piu' poveri a rimetterci da un Rio+20 debole. Dopo 2 anni di trattative, non abbiamo ancora capito quali azioni e quale visione verranno adottate per costruire un futuro migliore''.    
   
 Quattro le aree chiave su cui, secondo Oxfam, occorre prendere impegni concreti: cibo sufficiente, nutriente e sano a tutti, politiche per i piccoli produttori; sradicare la poverta', ridurre l'ineguaglianza; l'istituzione di fonti e modalita' innovative di finanziamento pubblico; promuovere standard di vita dignitosi in tutto il mondo.  
