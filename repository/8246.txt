#titolo Consorzio Valpolicella, tornata fiducia tra produttori - Speciali - Terra&Gusto
  VERONA - Dopo il calo produttivo del 2009, anno di inizio della crisi economico-finanziaria su scala globale, ora e' tornata la fiducia tra i viticoltori che nel 2012 hanno prodotto 317mila quintali di uve, il 2,01% rispetto all'annata 2011. Lo ha detto, all'Anteprima Amarone 2009, il presidente del Consorzio per la tutela dei vini Valpolicella Christina Marchesini che ha aggiunto ''rappresentiamo il 10% dei vini del Veneto, e per quanto riguarda i vini rossi rappresentiamo il 47% del patrimonio regionale''. Gli ettari vitati sono passati dai 5200 ettari del 2002 a 7000 del 2010. 
''La Doc si rileva virtuosa in termini di sostenibilita' - ha detto Marchesini - con un particolare impegno del Consorzio per la formazione degli operatori sulla difesa fitosanitaria. Il biologico inoltre riguarda 250 ettari vitati in Valpolicella e negli ultimi 2 anni per evitare tecnologie impattanti e' stato fatto un balzo in avanti per l'avvio della metodologia della confusione sessuale su oltre 1000 ettari vitati. Inpltre il Consorzio si e' attivato per il coinvolgimento degli agricoltori e dei Consorzi di Bonifica per la tutela delle risorse idriche''. 
Â   
