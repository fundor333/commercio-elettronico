#titolo Nautica: a Gaeta il 1° Salone Portualità Turistica Italiana - Nautica e Sport - Mare
  (ANSA) - GENOVA, 12 MAR - Sara' la citta' di Gaeta ad ospitare, nell'ambito dello Yacht Med Festival in programma dal 20 al 28 aprile, il 1° Salone della Portualita' Turistica Italiana, organizzato da Assonat, l'associazione nazionale Approdi e Porti Turistici. 
Uno spazio fieristico sara' dedicato esclusivamente ai marina e ai porti turistici italiani, che potranno comunicare la propria offerta in uno spazio espositivo autonomo e organizzare momenti di incontro con i principali fornitori di servizi ospitati dallo Yacht Med Festival. 
''Abbiamo scelto lo Yacht Med Festival - ha detto il presidente di Assonat, Luciano Serra - quale luogo ideale per ospitare un appuntamento che il nostro Paese aspettava da tempo. 
E' arrivato il momento di considerare i porti turistici per quello che sono: settori qualificanti del made in Italy, porte di accesso ai territori capaci di qualificarne e promuoverne l'offerta''.(ANSA).  
