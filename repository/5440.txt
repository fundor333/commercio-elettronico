#titolo Antonio Conte - Protagonisti
Sono oggetto di accuse infamanti, per fare di me lo spot di uno scandalo calcioscommesse": è lo sfogo di Antonio Conte, tecnico Juve, dopo la conferma dei 10 mesi di stop della corte di giustizia Figc. "Mai scommesso in vita mia - ha aggiunto Conte - E sono più credibile di chi come Carobbio si vendeva le partite. E' una vergogna".  ''Questa è una vicenda assurda, e io sono sempre stato corretto in campo e fuori". E' lo sfogo di Antonio Conte, in conferenza stampa a Torino, dopo la sentenza di appello che ha confermato i 10 mesi di stop. "C'é un giudice - aggiunge Conte - che parla di me, dice cose inopportune, forse da tifoso. Ha qualcosa di personale con me". "Cosa è successo? Che sono arrivato in una squadra amata e odiata come la Juventus e di vincere quando nessuno se lo aspettava. Con grandissimo aiuto da parte della società e dei giocatori": così Antonio Conte nel corso della conferenza stampa convocata a Vinovo all'indomani della sentenza della Corte di giustizia federale sul Calcioscommesse. "Non mi è piaciuto niente di questa vicenda. Hanno istigato alla bugia certe persone".  
