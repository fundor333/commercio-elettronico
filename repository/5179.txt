#titolo DESIGN: STUDENTE LUB PREMIATO A MONACO PER GIOCATTOLO - Qualit√° Alto Adige
 
     (ANSA) - BOLZANO, 11 MAR - Lo studente della facolta' di
Design di Bolzano, Moritz Kessler, ha vinto il ''Bayrische
Staatspreis'', che viene assegnato annualmente per prodotti che
si siano distinti nel design o nella tecnica, per il suo
giocattolo ''toro a dondolo'' Rowdy.
   ''L'idea di combinare il feltro con il metallo e' nata dal
pensiero di realizzare un nuovo oggetto che unisse l'artigianato
tradizionale con l'industria high tech'', spiega Moritz Kessler
illustrando il nuovo giocattolo.
   Rowdy e' stato ispirato dai classici tori meccanici ed e'
stato realizzato fissando un panno di feltro su una forma
metallica. Le corna fungono da appiglio e sono fatte di legno di
quercia. Per ricordare il movimento del toro da rodeo, la parte
anteriore della struttura metallica e' stata leggermente piegata
verso l'alto. Nel movimento ROWDY ricorda quindi un toro
imbizzarrito, senza mettere tuttavia a repentaglio la sicurezza
dei piccoli cowboys.
  Rowdy e' stato presentato presso la ''Internationale
Handwerksmesse'' di Monaco nel settore ''talenti''. Moritz
Kessler ha ottenuto uno degli otto premi in palio, con una
dotazione di 5 mila euro. (ANSA).
           

 
