#titolo Acqua: Pisapia, Expo 2015 sara' grande centro innovazione - Acqua: Top News - Ambiente&Energia
  MILANO - ''L'Esposizione universale sara' un grande centro di innovazione per nuove strategie e tecnologie che partano da Milano per un uso consapevole e responsabile del bene piu' prezioso che abbiamo, quello dell'acqua''. Lo ha affermato il sindaco di Milano e commissario straordinario a Expo 2015, Giuliano Pisapia, nel corso del suo interventoÂ  alla Conferenza Nazionale sulla Regolazione dei Servizi Idrici.  
''Expo e' il primo grande evento del dopo crisi che porra' al centro del dibattito i temi delle risorse, come l'acqua, che danno la vita'', ha affermato il sindaco. ''Lavorando insieme a Expo 2015 possiamo scrivere un modello nazionale per la gestione idrica che possa essere utile nello scambio di buone pratiche nazionali e internazionali''.  
Pisapia ha spiegato che i campi su cui lavorare saranno quelli ''dell'efficienza energetica della distribuzione idrica, della microirrigazione e della gestione dei bacini di acqua dolce''. Ad esempio, ha proseguito, ''nella nostra citta', mantenendo una gestione pubblica ed efficiente dell'acqua, siamo riusciti a tenere una tra le tariffe piu' basse al metro cubo, malgrado i continui tagli agli enti locali''.  
Inoltre, ha ricordato ancora Pisapia, ''Milano e' stata il cuore propositivo dei Referendum sull'acqua del 2011, in cui i 'Si'' sono stati oltre il 95%''. E in questo contesto, ''l'amministrazione comunale, insediatasi quasi contemporaneamente ai Referendum, ha un programma che contiene questa sensibilita' diffusa nel Paese che pone al centro del proprio agire l'attenzione ai beni comuni. L'acqua non e' una merce, non e' un tema di mercato, ma e' un tema sociale, nazionale e internazionale. L'acqua accessibile a tutti, infatti, significa pace, sviluppo e progresso''.  
