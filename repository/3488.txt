#titolo Pannelli solari su tetto Archivio Stato Senato - Rinnovabili - Ambiente&Energia
     (ANSA) - ROMA, 8 FEB - E' appena stato inaugurato a Roma
l'impianto fotovoltaico dell'Archivio di Stato del Senato.    Il magazzino realizzato da Solon Energy, recentemente
acquisito da Microsol, produttore indiano di celle solari con
sede negli Emirati Arabi Uniti, rappresenta il primo esempio di
edificio a risparmio energetico realizzato dal Senato secondo il
protocollo d'intesa siglato con il Gse (Gestore Servizi
Elettrici) per la produzione di energia da fonti rinnovabili -
fotovoltaico e geotermia.    L'impianto  a tetto e' stato realizzato in meno di un mese
utilizzando piu' di 800 moduli policristallini di propria
produzione per una potenza totale di circa 200 kWp e garantira'
una produzione di energia elettrica di 230.000 kWh annui con un
risparmio annuo di 50 mila euro sulla bolletta elettrica.    ''La nostra lunga esperienza nella progettazione e
installazione di impianti fotovoltaici - ha dichiarato il
presidente e amministratore delegato di Solon, Emiliano Pizzini
- ci ha permesso la realizzazione di questo progetto in tempi
brevissimi, meno di un mese, utilizzando moduli fotovoltaici ad
alta efficienza di propria produzione''.(ANSA).
