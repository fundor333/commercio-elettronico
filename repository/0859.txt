#titolo Crisi: Ue, ok a blocco fondi per Ungheria - Altre news - ANSA Europa
 
            
            BRUXELLES - I ministri delle Finanze della Ue hanno dato il via
libera al blocco di 495 milioni di euro di fondi europei
all'Ungheria, a meno che non prenda misure per correggere il suo
deficit eccessivo entro giugno. Lo ha detto la presidenza danese
della Ue. Per il commissario agli affari economici Olli Rehn, la
sospensione dei fondi, che avverra' a partire da gennaio 2013,
''e' un forte incentivo per l'Ungheria a rimettere a posto i
conti e raggiungere gli obiettivi di risanamento''. A giugno la
Ue fara' una nuova valutazione dell'impegno di Budapest e se lo
riterra' sufficiente ''ritirera' immediatamente'' il blocco dei
fondi europei. ''L'Ungheria ha ancora un sacco di tempo per
correggere i suoi squilibri'', ha detto Rehn.    ''Non siamo stati piu' duri con l'Ungheria che con la Spagna,
non e' vero che le sanzioni per i Paesi non Euro siano piu' dure
di quelle per l'Eurozona'', ha poi detto il commissario, che ha
spiegato come in verita' siano i Paesi dell'Euro a subire le
sanzioni piu' pesanti: ''Per loro ci sono multe immediate, con
un impatto diretto sulla liquidita' del Paese, per quelli non
Euro invece parliamo di fondi europei che non gli arrivano,
quindi soldi non loro''. (Segui ANSA Europa su  Facebook  e    Twitter ) 

