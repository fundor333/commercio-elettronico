#titolo Cosmoprof: nuovi sistemi anticellulite per centri benessere - Speciali ed Eventi - Salute e Benessere
  BOLOGNA - Vasche anticellulite ad acqua 'solida' nelle quali si galleggia senza toccare il fondo per l’alto contenuto salino, sistemi tipo ‘sacco a pelo’ riempiti di acqua dove ci si immerge vestiti ad effetto defatigante. Nuovi lettini avvolgenti, a chiusura totale e riempiti di fanghi termali drenanti. Vasche flottanti in assenza di gravita’ ad effetto ‘nuvola’ che danno una sensazione di galleggiamento a gambe e schiena studiate per gli sportivi e che, pare, migliorino perfino la qualita’ del sonno. Queste le novita’ anticellulite e drenanti per la primavera, presentate alla kermesse della bellezza Cosmoprof, in corso alla fiera di Bologna. Alla fiera l’area dedicata alle Spa conta 20.000 mq e 300 aziende espositrici provenienti da tutto il mondo che espongono attrezzature e apparecchiature futuristiche, trattamenti e prodotti cosmetici per viso e corpo specifici per i centri benessere. In nome della perfezione fisica lo spazio include anche nuovi pasti pronti ‘alternativi’, spaghetti senza carboidrati ma fatti con le proteine, nuovi integratori cosmetici di supporto per le diete e ricette per piatti light da abbinare a cosmetici snellenti. “Il giro d'affari del settore mondiale delle Spa e del wellness macina 2.000 miliardi di dollari all'anno” ha spiegato Andrea Bovero, docente di cosmetologia all'università di Ferrara, autore di un nuovo ibro 'Spa manager – scegliere, gestire,lavorare ne benessere’', edito da Tecniche nuove, presentato oggi alla fiera bolognese. “Negli Stati Uniti la wellness industry produce fatturati che crescono costantemente del 15% ogni anno da cinque anni”. 
   
