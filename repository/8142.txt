#titolo Vescovo Perugia ricorda impiegate uccise - Umbria
     (ANSA) - PERUGIA, 11 MAR - A pochi giorni dall'omicidio di
Daniela Crispolti e Margherita Peccati, l'arcivescovo di Perugia
mons. Gualtiero Bassetti rivolge nuovamente il suo pensiero ai
familiari delle due impiegate. ''Fa paura nelle coscienze di
tante persone - ha detto - un'eclisse di Dio''. 
Il presule esprime anche la sua vicinanza a tutti i dipendenti
degli Enti pubblici ''provati e scossi'', pregando ''affinche'
presto possano ritornare a vivere un clima sereno nel loro
ambiente di lavoro''.
