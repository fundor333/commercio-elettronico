#titolo Isaf: spara militare afghano, molti morti in Afghanistan - Mondo
  Un individuo che indossava una divisa delle Forze di sicurezza afghane ha aperto il fuoco oggi contro un gruppo di militari afghani e della Coalizione internazionale, nella provincia di Maidan Wardak causando ''numerosi morti''. Lo ha appreso l'ANSA da fonte dell'Isaf a Kabul.  
 L'Isaf ha infine detto che l'incidente, che ha causato anche "molti feriti", è all'esame di "responsabili afghani e della Coalizione".    Una fonte della sicurezza locale ha detto all'agenzia Pajhwok che un poliziotto afghano avrebbe sparato su un gruppo di militari americani e di agenti afghani da loro addestrati.    Dal 2012 si sono intensificati gli attacchi da parte di persone con uniforme di esercito e polizia afghani contro militari stranieri, denominati 'Green on Blue'.  
