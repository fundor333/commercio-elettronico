#titolo Mo: Bulgaria a Ue,piu' duri con Hezbollah,coinvolti a Burgas - Altre news - ANSA Europa
     (ANSA) - BRUXELLES, 18 FEB - La Ue deve assumere una
posizione piu' dura nei confronti di Hezbollah, senza escludere
la possibilita' d'inserire l'organizzazione islamista nella
lista nera dei movimenti terroristici. E' quanto ha chiesto il
ministro degli Esteri bulgaro, Nikolay Mladenov, che questo
pomeriggio a Bruxelles presentera' le conclusioni dell'indagine
sull'attentato suicida di Burgas che lo scorso luglio provoc√≤
sei vittime. Da esse emergerebbero prove di un collegamento con
l'ala militare di Hezbollah.    ''Riferiro' ai ministri europei i risultati delle nostra
indagine: siamo convinti che l'attacco sia stato organizzato da
persone collegate all'ala militare di Hezbollah'', ha spiegato
Mladenov. 
   I capi delle diplomazie dei Ventisette sembrano pero' divisi
sulla possibilita' d'inserire il movimento nella lista nera
dell'Ue. Alcuni Paesi membri, sostenuti da Stati Uniti e
Israele, credono sia necessario dare un forte segnale contro le
attivita' di Hezbollah. Altre capitali, invece, temono che la
misura potrebbe minare la stabilita' del governo in Libano, con
conseguenze negative in tutto il Medio Oriente.    La discussione di oggi tra i ministri degli Esteri sara'
comunque soltanto preliminare e non sono previste decisioni
definitive. (ANSA).
