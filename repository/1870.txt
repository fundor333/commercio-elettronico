#titolo Pedofilia, Vescovo Savona chiede perdono - Cronaca
     (ANSA) - SAVONA, 18 MAR - ''Chiediamo perdono a tutte le
vittime della pedofilia''. Lo ha detto il vescovo di Savona,
Vittorio Lupi, nell'omelia della Messa per la Festa Patronale al
Santuario di Nostra Signora della Misericordia. Parlando della
pedofilia - che in passato ha riguardato anche la diocesi
savonese - ha aggiunto: ''E' un peccato orribile quando e'
perpetrato da un sacerdote, assume una gravita' e una odiosita'
del tutto particolare''.
