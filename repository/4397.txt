#titolo A Lampedusa la spiaggia pi√π bella del mondo - Itinerari - In Viaggio
  ROMA - E' in Italia la spiaggia piu' bella del mondo: lo rende noto Tripadvisor Travelers Choice Beaches Awards 2013, che mette sul gradino piu' alto del podio la Spiaggia dei Conigli di Lampedusa. Tutto merito, certifica la societa' di viaggi, del mare cristallino e della sabbia bianca che si fa largo tra costoni di roccia arricchiti da macchia mediterranea. Un luogo incontaminato, viene sottolineato, grazie alla riserva naturale gestita da Legambiente dove ogni anno a primavera avanzata le tartarughe marine Caretta Caretta depositano le loro uova nella parte orientale della spiaggia. 
 Dopo la Spiaggia dei Conigli di Lampedusa, la classifica internazionale di Tripadvisor mette al secondo posto i Caraibi, con la Grace Bay nell'isola di Providenciales nell'arcipelago di Turks and Caicos, non lontana da Cuba, anch'essa caratterizzata da sabbia bianca e fondali color cobalto. Al terzo posto troviamo la spiaggia di Whitehaven, in Australia, piu' precisamente nell'isola di Whitsunday; a seguire la Baia do Sancho, a Fernando de Noronha in Brasile, e la Flamenco Beach a Culebra, Portorico. Altra sorpresa dall'Italia arriva con l'ottavo posto, in questo caso a livello europeo, della spiaggia La Pelosa di Stintino, in Sardegna, anche questa caratterizzata da sabbia fine bianchissima proprio di fronte all'isola dell'Asinara. Questa spiaggia occupa tuttavia la seconda posizione tra le 10 piu' belle d'Italia, con la Sardegna che riesce a piazzare Cala Mariolu, sul Golfo di Orosei, al quinto quella di Tuerredda di Teulada, all'ottavo Cala Brandinchi di San Teodoro e al decimo Cala Goloritze  
