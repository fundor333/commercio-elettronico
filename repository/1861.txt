#titolo Fuoco in una scuola, bimbi sgomberati - Toscana
     (ANSA) - CARRARA (MASSA CARRARA), 12 MAR - Paura in una scuola
dell'infanzia di Avenza, a Carrara (Massa Carrara), per un
incendio che si e' sviluppato in un'aula. In quella accanto
c'era un centinaio di bambini. Le fiamme sono divampate,
probabilmente per un corto circuito, da un termoconvettore, un
impianto termico. E' stata una maestra a scorgere il fuoco: con
un estintore ha cercato di arginarlo. I bambini sono stati fatti
sgomberare. Non ci sono intossicati. I vigili del fuoco hanno
poi domato il rogo.
