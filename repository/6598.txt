#titolo 'Vitigni del mondo' di Daniele Cernilli e Dario Cappelloni - Libri - Terra&Gusto
  'VITIGNI DEL MONDO - CATALOGO RAGIONATO DELLE PRINCIPALI VARIETA' DI UVE DA VINO' (EDIZIONI LA CONCHIGLIA - PAGINE 168 - 15 EURO) 
'Vitigni del mondo' e' il catalogo di uve da vino piu' ampio mai realizzato finora in Italia. Un lungo racconto, con le autorovoli voci narranti di Daniele Cernilli, tra gli artefici del Gambero Rosso, e Dario Cappelloni, rispettivamente direttore e collaboratore del sito  www.doctorwine.it .  
I due esperti accompagnano il lettore nelle zone vitivinicole di tutte il mondo e  ne raccontano lo storia in pillole. Il patrimonio vitivinicolo mondiale e'  raccolto in una serie di schede in ordine alfabetico. La lettura di questo agevole volume, che in copertina ha un vigneto di Capri,  consente di esplorare microterritori a vocazione vitivinicola di vitigno in vitigno, associando il Marrodaphne all'isola greca di Cefalonia dove il nome di queste aromatiche uve vuol dire ''alloro nero'' mente il Mantonico Bianco sembra derivare da indovino essendo un dolce vino utilizzato dai sacerdoti dell'antica Locri. E, con una efficacia straordinaria, gli autori pongono fine a una querelle internazionale concludendo l'elenco dei vitigni con la dizione Zinfandel= vedi Primitivo 
 La breve storia del vino in Italia e' un felice Bignami dell'eterno legame del nostro territorio col mondo di Bacco, dalla passione di Orazio e Plinio per i vini campani Falerno e Massiico alle figure del Magister Simposii o Arbiter Bibendi, dal trattato cinquecentesco del medico bresciano Gerolamo Conforto sulla preparazione dei vini ''mordaci'', cioe' spumanti alla tradizione del vino resinato, e' tutto un brindare in una passione che sembra accomunare epoche e popolazioni di tanta parte del pianeta.  
