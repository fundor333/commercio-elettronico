#titolo Primo video della campagna per la rielezione - Associate
NEW YORK - Ad un anno esatto dall'Election Day per la Casa Bianca, il presidente Barack Obama diffonde il suo primo video-spot elettorale, in cui parte dal discorso che pronunciò a Chicago tre anni fa, subito dopo essere stato eletto primo presidente nero degli Stati Uniti. "Non dimenticheò mai a chi appartiene davvero questa vittoria: appartiene a voi", disse quella sera Obama a centinaia di migliaia di sostenitori accorsi per sentirlo parlare. E aggiunse che il lavoro da fare era molto. Oggi, in quello spot, pubblicato nel suo sito 'Obama-2012', rivendica con delle scritte in sovrimpressione ciò che è stato fatto, come ad esempio l'aver "salvato un milione di posti di lavoro nell'industria dell'automobile americana", e "20 mesi consecutivi di creazione nuovi posti di lavoro", oppure di aver "portato la battaglia ad al Qaida", "ridotto e messo in sicurezza armi nucleari". E ancora, la riforma sanitaria, la fine per gli omossessuali nelle forze armate dell'era 'Don't ask don't tel', nuove regole per Wall Street e, in conclusione "la fine della guerra in Iraq".   
