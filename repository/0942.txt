#titolo Maltempo: Ombrone e Bisenzio fanno paura - Toscana
     (ANSA) - PISTOIA, 18 MAR - Allagamenti nel Pistoiese, a causa
delle piogge della notte scorsa, e fiumi gonfi. L'Ombrone ha
superato il secondo livello di guardia e i corsi minori sono al
limite esondazione. I problemi maggiori sono segnalati nel
comune di Quarrata dove i piani bassi di alcune abitazioni sono
stati invasi dall'acqua. Problemi anche ad Agliana. In provincia
di Firenze, a Barberino del Mugello, i livelli dei fiumi si sono
innalzati. E' stato superato il primo livello di guardia del
Bisenzio.(ANSA).
