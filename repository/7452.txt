#titolo Fisco: sequestrati beni a 3 imprenditori - Sicilia
     (ANSA) - PALERMO, 18 MAR - Immobili, quote societarie,
automezzi e disponibilita' finanziarie per un valore di oltre
700 mila euro sono stati sequestrati dalla Guardia di Finanza di
Palermo, su disposizione della Procura della Repubblica. I
provvedimenti sono stati emessi nei confronti di tre
imprenditori, denunciati per evasione fiscale, due dei quali
titolari di aziende di autotrasporto ed un altro amministratore
unico di una impresa che opera nel mercato ortofrutticolo.
