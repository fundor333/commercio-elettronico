#titolo Toyota marchio maggior valore nella classifica Brand Finance - Dalle Aziende - Motori
  ROMA - Nuovo riconoscimento per Toyota. 
Secondo il rapporto Brand Finance Auto 50 2013 stilato dall'agenzia di valutazione dei brand e marketing, Brand Finance, il marchio giapponese continua ad essere il brand automobilistico di maggior valore sul mercato mondiale. Dal 2007 a oggi Toyota ha mantenuto la prima posizione tra i costruttori automobilistici nei rapporti annuali Brand Finance Global 500 (Global 250 nel 2007). 
''Toyota - ha detto David Haigh, amministratore delegato di Brand Finance - ha lavorato incessantemente per guadagnare nuovamente la fiducia dei consumatori, riuscendo a ristabilire la sua reputazione in fatto di affidabilita', con l'introduzione di un nuovo ed elegante design e con campagne pubblicitarie capaci di attrarre una clientela piu' giovane''.  Nel rapporto 2013, Brand Finance ha registrato un incremento del 6% del valore del brand, che per Toyota raggiunge oggi i 20 miliardi di Euro. L'agenzia ha quindi deciso di elevare ad AA+ il suo rating, in linea con la rinnovata forza del marchio.  
