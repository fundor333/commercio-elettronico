#titolo BUENOS AIRES - tour nei locali del peronismo - I ristoranti consigliati da giornalisti ANSA
  Â  (di Martino Rigacci) 
 BUENOS AIRES - Chi va cena a 'El General', poco prima della mezzanotte, potra' assistere alla marcia peronista e ascoltare per qualche minuto le note dell'inno-omaggio. I camerieri consigliano il cocktail 'Legge 13.010', con la quale Peron diede nel 1947 il voto alle donne.    C'e' poi il 'Peron Peron'. All'interno spicca un santuario dedicato a Evita, con tanto di candeline, e un orologio fermo alle 20,25: l'ora nella quale, il 26 luglio 1952, 'Evita entro' nell'immortalita'', come disse quel giorno, per ore, la radio. 
Per capire qualcosa di peronismo e' sufficiente leggere il menu, dove emerge per esempio una forte contrapposizione padroni-operai: il sandwich di maiale si chiama 'Il capitalista', mentre se invece si vuole assaggiare un panino con salsiccia basta chiedere un 'Militante'.    Tra i piatti - tanta carne, ma anche pasta - c'e' la 'Resistenza peronista' (contro i militari) e il 'Coca Sarli', attrice morta anni fa tanto famosa quanto peronista.    Ci sono poi le 'empanadas' (involtini) 'Santa Evita', le insalate 'Descamisados' e 'Companeros', mentre tra i dolci spicca la mousse di cioccolata 'Cabezita negra', sprezzante definizione data 'dall'oligarchia' di Buenos Aires ai meticci dell'interno del paese.    Qualche volta l'ironia e' pesante: come i 'fiambres Pedro Eugenio', nome con il quale si fa riferimento ai due significati della parola 'fiambre' (affettato ma anche cadavere): Pedro Eugenio Aramburu fu infatti un generale rapito, e ucciso, nel 1970 dalla guerriglia peronista dei Montoneros. 
Ampia la scelta dei drink: il 'Cordobazo' (rivolta anti-militare del 1969), il 'Violeta Parra' (nota cantante cilena), il 'Fernet peronista', oppure il 'Garibaldi': considerato, evidentemente, in sintonia con il pensiero politico di Juan Domingo, Evita e Cristina. 
 El General - Belgrano 350,  San Telmo  Buenos Aires Capital Federal Argentina Tel: 4 342-7830/4 343-7601 ( www.elgeneralctl.com)  
