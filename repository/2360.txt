#titolo Catania, nuovo Statuto per Consorzio Tutela Valpolicella - Speciali - Terra&Gusto
  VERONA - Obiettivo raggiunto per il rinnovo dello Statuto del Consorzio per la tutela dei vini Valpolicella, che ha ottenuto l'incarico 'erga omnes'.  
    
Lo ha annunciato il ministro  delle Politiche agricole alimentari e forestali Mario Catania, intervenuto ai lavori dell'Anteprima Amarone 2009. Il Mipaaf ha cosi' riconosciuto al Consorzio per la Tutela dei Vini Valpolicella, presieduto da Christian Marchesini, le funzioni di tutela, promozione, valorizzazione, informazione del consumatore e cura generale degli interessi relativi alle DOCG Amarone della Valpolicella e Recioto della Valpolicella e alle DOC Valpolicella e Valpolicella ripasso. 
   
''Il ruolo dei Consorzi nel comparto vitivinicolo - ha concluso il ministro - rimane un passaggio fondamentale per il governo del settore. Non c'e' motivo per alcun cambiamento di approccio''.  
