#titolo Energia: al via gara europea per progetti su efficienza - Ambiente ed energia - ANSA Europa
  BRUXELLES - C'e' tempo fino all'8 marzo per inviare le candidature al  ManagEnergy Award , la competizione europea tra i progetti migliori che sviluppano l'efficienza energetica o sfruttano le energie rinnovabili. Le amministrazioni pubbliche regionali, locali e le agenzie dell'energia possono usufruire di questa opportunita' per dare visibilita' a livello europeo a progetti gia' attuati, che hanno dato buoni risultati e potranno essere replicati ovunque. 
 
I vincitori saranno  premiati a Bruxelles  nel corso di una cerimonia organizzata durante la settimana dell'energia sostenibile e vedranno illustrato il loro progetto nelle manifestazioni organizzate da  ManagEnergy . 
 
La gara non e' destinata a programmi di ricerca e riguarda idee gia' completamente realizzate, i progetti in via di esecuzione verranno scartati. I concorrenti dovranno fornire elementi concreti con schemi, grafici, immagini che dimostrino l'entita' del risparmio energetico effettuato o l'incremento dell' uso di rinnovabili  in relazione alla dimensione del loro progetto.Â   
