#titolo Imu: Chiesa; Almunia, no recupero aiuti questione buon senso - Economia e lavoro - ANSA Europa
  BRUXELLES - La decisione della Commissione Ue di  non chiedere  all'Italia il recupero dell' Ici non pagata da Chiesa  e no profit tra il 2006 e il 2011 e' stata dettata dal ''buon senso''. Lo ha affermato il commissario Ue alla concorrenza Joaquin Almunia, sottolineando che si  tratta di una ''decisione che riconosce la realta''' della ''impossibilita'''' pratica del recupero. 
 
''Abbiamo analizzato le possibilita' di recupero'' di quelli che nella decisione di ieri sono stati definiti  ''aiuti illegali'' , e la conclusione a cui e' giunta Bruxelles e' che ''era praticamente impossibile'' procedere, ha spiegato Almunia. 
 
Il problema, infatti, e' che ''il destinatario'' di questi aiuti ''non e' la Chiesa cattolica o un'associazione collettiva delle Ong'' ma, ha continuato il commissario, ''destinatari che erano entita' singole''. Da qui la prima assoluta nella storia Ue degli aiuti di stato di non ingiungere il recupero del maltolto. 
 
L'importante, pero', e' stato il  riconoscimento giuridico , ugualmente per la prima volta, che il tipo di esenzioni fiscali di cui hanno beneficiato gli enti non commerciali italiani tra il 2006 e il 2011 costituiscono ''aiuti di stato non compatibili con i Trattati'' Ue. ''Questo e' il primo punto da notare'', ha concluso Almunia.  
