#titolo Olanda delusione composta dopo il ko - Mondiali Sudafrica
     (ANSA) - AMSTERDAM, 12 LUG - Composta la delusione dell'Olanda
che il giorno dopo il ko contro la Spagna scopre di essere se
stessa: civile ma perdente nel calcio. Invariato il programma
della squadra: nessuno si aspettava che gli Orange arrivassero
in finale, nessuno li rimprovera per aver perso. Oggi rientro
dal Sudafrica a bordo di un aereo messo a disposizione
dall'aeronautica militare e ricevimento nel palazzo 'di lavoro'
della Regina Beatrice all'Aja. Confermata per domani la parata
lungo i canali di Amsterdam.
