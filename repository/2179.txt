#titolo Peugeot, a Parigi la serie speciale 208 Intuitive - Prove  e Novità - Motori
  ROMA - Al Mondial di Parigi, Peugeot mette in bella mostra la nuova 208, e ribadisce il suo know how attraverso la concept-car Onyx. 
In anteprima, la 208 Intuitive (non commercializzata in Italia) porta il comfort del guidatore ai massimi livelli.  Inaugurando la funzione Park Assist, la serie speciale 3 o 5 porte 208 Intuitive mette la tecnologia al servizio del quotidiano: basta infatti che il conducente selezioni, sul touchscreen, la manovra da effettuare, scegliendo fra il parcheggio tra due auto a sinistra o a destra della carreggiata. 
Quando i sensori longitudinali e laterali individuano un parcheggio adatto, Park Assist propone di 'prendere in mano' il volante, sotto il controllo del guidatore che assicura il movimento della vettura (acceleratore/freno, cambio).          Contestualmente debutta il Peugeot Connect Apps che indica al conducente i prezzi del carburante nelle stazioni di servizio, i posti disponibili nei parcheggi e tutte le informazioni utili per chi guida.  ß   Con la 208 R5 il marchio testimonia sullo stand i geni sportivi di Peugeot: dopo 208 R2, Peugeot Sport inaugura, con la 208 R5, un nuovo capitolo delle versioni sportive di 208.      Proposte sotto forma di concept-car al Salone di Ginevra, 208 XY e 208 GTi sono esposte ora a Parigi nella loro linea definitiva, sei mesi prima del lancio commerciale.      Sullo stand Peugeot, i visitatori del Mondial hanno avuto modo di scoprire la nuova RCZ che svela, con qualche mese di anticipo rispetto alla sua disponibilità commerciale, le carte rinnovate della coupé sportiva compatta. 
Anche i tre modelli HYbrid4 del Marchio contribuiscono, con il grande progresso tecnologico e ambientale conferito dalla loro catena di trazione full hybrid diesel, alla crescita nella gamma. 
Con la tecnologia HYbrid4, inaugurata in anteprima mondiale su 3008 HYbrid4 lanciata all'inizio dell'anno, Peugeot propone un'offerta inedita, in termini di prestazioni ambientali e di sensazioni di guida. 
Con una potenza complessiva di 200 CV frutto della motorizzazione 2.0 HDi FAP e di propulsore elettrico montato sull'assale posteriore, 3008 HYbrid4 offre un nuovo piacere di guida grazie alla scelta delle sue 4 modalità di funzionamento (Auto, 'zero emissioni', sport, 4WD) e a consumi eccezionalmente contenuti. 
A Parigi riflettori puntati su Onyx: sotto la sua carrozzeria di questo concept un V8 ibrido HDi 3,7 l da 600 CV in posizione centrale posteriore, il cambio sequenziale a 6 marce e l'insieme ruote-sospensioni sono il frutto del know-how elevato richiesto dalle competizioni ai massimi livelli.     Accanto a Onyx, l'Onyx Concept Bike, una superbike ultraleggera con scocca in carbonio progettata dal Peugeot Design Lab, e l'Onyx Concept Scooter, un supertrike 3 ruote da 400 cm3 ibrido, ricordano il know-how storico di Peugeot nei diversi mezzi di mobilità personale.  
