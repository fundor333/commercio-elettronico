#titolo Uranio: Rimini, quinto caso tumore - Emilia Romagna
     (ANSA) - RIMINI, 15 MAR - Proiettili all'uranio impoverito,
salgono a 5 i casi di militari malati di tumore dopo missioni
all'estero elencati nel fascicolo d'indagine della Procura della
Repubblica di Rimini. Al Pm Davide Ercolani, che ha avviato
l'inchiesta per omicidio colposo e omessa esecuzione di
incarico, e' stato presentato l'esposto sul caso di un militare
riminese 34enne con neoplasia al testicolo e metastasi
addominali. Il caporalmaggiore dell'esercito ha partecipato a
missioni in Kosovo, e una in Iraq.
