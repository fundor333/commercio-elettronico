#titolo Razzismo: Corte Ue, no immunita' a eurodeputato Gollnisch - Giustizia e diritti civili - ANSA Europa
     (ANSA) - BRUXELLES, 17 GEN - Ok alla revoca dell'immunita'
per l'eurodeputato Bruno Gollnisch, storico leader dell'ala
radicale dell'estrema destra francese (Front National), per
consentire alle autorita' francesi di indagare sul reato di
incitamento all'odio razziale di cui e' accusato in Francia.    La Corte di giustizia Ue ha respinto il ricorso di Gollnisch,
perche' ''non vi e' alcun nesso tra le sue affermazioni
controverse e la funzione di deputato al Parlamento europeo'',
unico caso in cui poteva far valere l'immunita'. Inoltre, non vi
e' ''fumus persecutionis, perche' i procedimenti giudiziari sono
stati avviati non da un avversario politico ma da
un'associazione autorizzata dalla legislazione francese a
perseguire dinanzi ai tribunali le dichiarazioni o gli scritti
razzisti o antisemiti''. Il Parlamento europeo aveva
revocato l'immunita' al lepeniano Gollnisch a maggio del
2011.(ANSA).
