#titolo Ruba carne,arrestato e condannato - Veneto
     (ANSA) - VENEZIA, 18 MAR - I carabinieri di Chioggia (Venezia),
hanno arrestato, con l'accusa di furto aggravato in concorso, un
29enne di Sottomarina. Il 29enne, con un complice in fase di identificazione, ha
forzato la porta d'ingresso di un supermercato rubando dal banco
macelleria carne ed affettati. Stamane il Tribunale di Mestre,
per rito direttissimo, ha condannato il 29enne ad una pena
patteggiata di tre mesi di reclusione e 150 euro di multa,
sostituita con mesi sei di liberta' controllata.
