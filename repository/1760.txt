#titolo Crociere: Msc lancia canale dedicato su youtube - Crociere e Traghetti - Mare
  (ANSA) - Napoli, 28 gen –  MSC Crociere  ha lanciato su YouTube il proprio canale dedicato, un contenitore di immagini e video ufficiali per ispirare e trasmettere ai  viaggiatori di tutto il mondo la propria visione mediterranea della vita. L’iniziativa è una tappa fondamentale del progetto di crescita in ambito social e online MSC Crociere, che già vanta oltre un milione di fan sul profilo Facebook. 
 Il nuovo canale  “ www.youtube.com/msccruises ”  è rivolto sia ai crocieristi affezionati al marchio della Compagnia, sia a chi si avvicina per la prima volta al mondo delle crociere. 
 Il canale di YouTube  consente reperire con estrema facilità i contenuti video.  Un canale globale, si legge in una nota della compagnia, pensato per raggiungere gli internauti di tutto il pianeta attraverso immagini e video narrati e raccontati in diversi idiomi. C’è quindi spazio per i filmati di presentazione delle navi della flotta, ma anche per i video sulle destinazioni degli itinerari MSC, sulle attrezzature sportive e tutti gli altri servizi disponibili a bordo. In evidenza nel canale anche il nuovissimo spot tv, in onda dal 20 gennaio scorso su tutte le emittenti televisive nazionali italiane, che mostra una giornata-tipo di una crociera MSC,. 
  Per scoprire come e dove sono state girate le scene del nuovo spot, è stato messo online anche il making-of che mostra il dietro le quinte e i retroscena durante le riprese a bordo e a terra. 
    
