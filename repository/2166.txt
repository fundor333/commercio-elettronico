#titolo Porti: a Bari colonnina Enel per ricarica veicoli elettrici - Porti e Logistica - Mare
  (ANSA) - BARI, 21 GEN - C'e' il porto di Bari tra i 12 siti strategici della citta', individuati per installare le colonnine di ricarica Enel per la mobilita' elettrica. Nel capoluogo pugliese e' stata infatti inaugurata la prima delle 50 postazione, facendo di Bari la prima citta' del Mezzogiorno a dotarsi di questo tipo di servizio. Il progetto, realizzato nell'ambito del progetto 'Bari Smart City', si sviluppera' in due fasi. La prima prevede l'installazione di 24 postazioni in 12 siti strategici della citta' (porto, aeroporto e stazione ferroviaria inclusi) e si concludera' a giugno 2013; la seconda fase prevede l'installazione di altre 26 colonnine in 13 siti, che saranno individuati in base ad uno studio sul traffico cittadino. Per accedere alle infrastrutture di ricarica Enel bastera' dotarsi di un'apposita card. Gli utenti dotati di veicoli elettrici, (si stimano in poche decine a Bari e in 2600 in tutta Italia), potranno sottoscrivere contratti con tutti i fornitori di energia elettrica che attiveranno questo servizio. 
Enel ha previsto tariffe dai 25 euro mensili per illimitate ricariche presso le postazioni pubbliche, agli 80 euro mensili per quelle domestiche. Per incentivare l'uso di veicoli elettrici, il Comune ne consentira' la sosta gratuita sulle strisce blu. (ANSA).  
