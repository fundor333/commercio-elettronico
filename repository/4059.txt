#titolo Autostrade: A4, si prevede fine settimana trafficato - Autovie Venete
     (ANSA) - TRIESTE, 4 GEN - Terminate le vacanze natalizie,
Autovie Venete prevedono un fine settimana trafficato, con
possibili rallentamenti sia sabato 5 che domenica 6 su tutta la
A4 Venezia-Trieste, in direzione Venezia. Qualche congestione
potra' verificarsi anche in entrata alla barriera di Trieste
Lisert, porta d'ingresso in Italia per i tanti lavoratori dell'
Est Europa che hanno trascorso le festivita' a casa. Anche la
A23 Tarvisio-Palmanova sara' interessata dal traffico di
rientro, in particolare in direzione del nodo di Palmanova.    Nessuna limitazione per i mezzi pesanti nella giornata di
sabato, mentre domenica il divieto di circolazione sara' in
vigore dalle 8 alle 22. Ancora pochi i cantieri attivi la
prossima settimana. L'unico, piuttosto impegnativo, e' in
programma dalle 22 di martedi' 8 alle 6 del giorno dopo, nel
tratto di A4 Quarto D'Altino San Dona' di Piave interessato
dalla costruzione del primo lotto della terza corsia. Si tratta
della chiusura di circa 500 metri di carreggiata (corsia di
marcia) in direzione Trieste, fra l'allacciamento A4/A57 e il
casello di Meolo Roncade, per la posa di new jersey a
delimitazione di una nuova area di cantiere. (ANSA).
