#titolo Famila; fatturato 2012 +7,3%, 12 nuove aperture  - Distribuzione - Terra&Gusto
  - Famila, insegna di punta del Gruppo Selex, cresce e consolida la sua presenza sul territorio: nel 2013 sono previste 12 nuove aperture, per un totale di 21.000 mq di superficie di vendita. Nel 2012 Famila ha realizzato un fatturato di circa 2 miliardi, con una crescita del +7,3% rispetto all'anno precedente, e un totale di 6.600 addetti.  
Con 221 unità, di cui 161 "Supermercati Famila", 46 "Famila Superstore" e 14 "IperFamila", per una superficie di vendita complessiva di 500.000 mq, Famila presidia le regioni del nord, del centro e del sud, raggiungendo i primi posti nella classifica delle reti di vendita italiane (classe di dimensione 1.500-4.500 mq). Un traguardo importante per questa insegna attiva in Italia dal 1984 e da allora in costante crescita. E in un periodo in cui si sta facendo economia anche sui consumi alimentari, Famila conferma il suo impegno contro il carovita, a sostegno delle famiglie. Ormai da molti anni, è infatti tra le insegne più competitive in Italia, come rilevato da un'importante indagine effettuata annualmente su tutto il territorio nazionale.  
L'anno scorso, il valore delle vendite in promozione ha raggiunto il 26,3% del giro d'affari, per uno sconto complessivo erogato di 142 milioni di euro.  
