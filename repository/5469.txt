#titolo Invaghito perseguita donna,arrestato - Lazio
     (ANSA) - ROMA, 13 MAR - - Era diventato l'incubo di una
giovane donna bulgara, residente ad Anzio da molti anni. Il
protagonista di questa vicenda, un 42enne di Anzio, invaghito
della bulgara. La storia ha inizio nel 2011 quando la ragazza,
che lavora come impiegata in un'agenzia immobiliare, comincia
improvvisamente ad essere importunata dall'uomo. L'uomo si
presenta quasi quotidianamente sul posto di lavoro della donna e
capito di essere respinto inizia a minacciarla. Ieri i
poliziotti lo hanno arrestato.
