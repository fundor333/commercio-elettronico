#titolo Mursia torna al Salone di Genova con il Tir Passpartu' - Libri - Mare
        (ANSA) - GENOVA, 30 SET - Mursia, l'editore del mare, dopo due anni di assenza torna alla 50ma edizione della kermesse nautica genovese con MursiaPasspartu'. Il Tir-libreria che sta attraversando l'Italia in un viaggio culturale di oltre 2500 chilometri, sara' al Salone Nautico Internazionale di Genova dove fara' tappa dal 2 al 10 ottobre (aree all'aperto - stand 129). 
    Pace fatta dunque tra l'editore del mare e il Salone dopo le polemiche degli scorsi anni sulla nautica ''da magnati russi'' che avevano portato al ritiro di Mursia. ''In questi due anni anche il settore della nautica e' stato investito dagli effetti della crisi. Tornare a Genova con i libri e la cultura del mare significa per noi dare un segnale positivo e di fiducia'' diceFiorenza Mursia, presidente della casa editrice. ''I libri - prosegue - sono custodi dei valori importanti che rappresentano una leva strategica, per questo siamo tornati a Genova con la nostra libreria viaggiante, che sara'  'ormeggiata' in mezzo alle barche grazie anche alla collaborazione degli organizzatori del salone''. 
    A bordo del Tir che si apre per diventare uno spazio-libreria con migliaia di volumi, postazioni di gioco, computer per scrittura individuale e collettiva, ci sara' la  Biblioteca del Mare Mursia che, con i suoi 400 titoli, rappresenta il piu' prestigioso catalogo italiano di libri dedicato al mare e ai suoi protagonisti. 
    L'origine di questa collana, unica nel suo genere, risale alla passione per il mare del fondatore della casa editrice diMilano, Ugo Mursia, e per il suo amore per lo scrittore anglo-polacco Joseph Conrad. Agli inizi degli anni Sessanta,deluso dalle edizioni italiane dei romanzi conradiani, UgoMursia si dedico' in prima persona alla traduzione dell'opera dello scrittore. Le ricerche bibliografiche compiute per garantire il rigore della traduzione dei termini nautici divennero il nucleo iniziale della Biblioteca del Mare che, attualmente, raccoglie centinaia di titoli suddivisi in diciotto sezioni: dalla manualistica alla narrativa, dai portolani aidizionari nautici, dai grandi classici della navigazione ai diari di bordo dei grandi navigatori. 
    Come e' ormai tradizione per MursiaPasspartu', anche a Genova il Tir ospitera' una ricca serie di incontri con gli scrittori e i protagonisti dei libri dedicati, durante tutta la tappa, al mare e alla navigazione. E durante la permanenza verranno distribuiti gratuitamente a tutti gli ospiti di MursiaPasspartu' quattro volumi con racconti di grandi scrittori: Kipling, London e Verne. I libri sono offerti da BMW. (ANSA).  
