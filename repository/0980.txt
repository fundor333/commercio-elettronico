#titolo Madonna sta con Obama: lo scrive sulla schiena - Mondo
Madonna si schiera con il presidente americano Barack Obama. E lo fa nel corso di un concerto allo Yankee Stadium di New York: "Ringraziamo il cielo per Michelle Obama e per il suo bel marito". 
 La pop star continua così a sfruttare il palco per portare avanti le proprie battaglie. A Zurigo aveva condannato la Russia per il gruppo punk Pussy Riot, mentre a San Pietroburgo aveva mostrato il proprio appoggio e sostegno alla comunità gay. 
 Davanti ai fan americani, Madonna ha esibito la scritta 'OBAMA' sulla schiena, così come aveva fatto anche per le Pussy Riot. La pop star sostiene il presidente democratico fin dal 2008. 
   
  
