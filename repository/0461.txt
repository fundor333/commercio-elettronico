#titolo Acqua:Marche,slitta sostituzione Ato,rallentati da'politica' - Acqua: Dalle Regioni - Ambiente&Energia
     (ANSA) - ANCONA, 28 DIC - ''La scadenza del 31 dicembre vede
la Regione Marche in dirittura d'arrivo con la costituzione
delle Aato, che slitter√† di qualche settimana. E' stata avviata
la consultazione per la verifica della convenzione tipo''. Lo
dice  l'assessore all'Ambiente delle Marche, Sandro Donati,
sulle misure prevista dalla Regione in seguito alla soppressione
degli Ato.    ''In questi giorni - prosegue Donati - Upi e Anci Marche
hanno chiesto tempo per poter presentare le osservazioni. Non
appena avremo raccolto i loro contributi, la costituzione delle
Ato potra' essere formalizzata''. Nel frattempo, spiega
l'assessore, ''vigendo il meccanismo di proroga, saranno gli
enti gestori attuali a proseguire in questo breve lasso di
tempo. E' evidente che in questi mesi, la prospettiva di mutato
quadro di riferimento istituzionale che vedeva o vedra' (anche
se ormai con meno incisivita') il riordino delle province,
coinvolgendo anche la nostra Regione, ha indubbiamente
rallentato il processo di riorganizzazione''.    Il capitolo depurazione. ''L'Italia e' stata condannata
riguardo alla non conformita' del sistema fognario e depurativo
di alcuni agglomerati urbani ma non a causa della situazione
marchigiana - osserva Donati - Tuttavia esistono altre tipologie
di agglomerati urbani, anche nella Regione Marche, sui quali
c'e' ancora molto da  lavorare''. La struttura regionale, ''gia'
da anni, ed ancora piu' intensamente in questi ultimi mesi, ha
lavorato a fianco degli enti gestori del servizio idrico
integrato per definire esaustivamente il quadro programmatorio
per conseguire la piena conformita' del sistema fognario e
depurativo di tutti gli agglomerati urbani: ne e' risultato  il
fabbisogno finanziario di circa 150 milioni di euro. Purtroppo
oggi si prevedere che dalle entrate tariffarie non si possano
reperire, nei prossimi tre anni, piu' di 32 milioni''. Secondo
l'assessore e' ''evidente che, per il resto, occorrono
finanziamenti provenienti dalla fiscalita' generale. Questo e'
un problema che sta diventando significativo in questa fase di
grande incertezza. Il problema del reperimento di risorse
adeguate e' sicuramente urgente e di non facile soluzione. E'
vero anche che la Regione Marche ha ricevuto, in questi ultimi
anni, modestissime risorse da fonte ministeriale e quindi sara'
necessario, nei prossimi mesi, verificare quale supporto potra'
esserci dallo Stato in una situazione in cui il bilancio
regionale e' stato approvato all'interno un quadro di
grandissima incertezza''. Ed anche ''la situazione politica
attuale, in prossimita' delle elezioni, non favorira' nel breve
periodo questo passaggio. Confido che pero' sara' possibile
affrontarlo con il futuro ministro dell'Ambiente''. In ogni
caso, conclude Donati, ''noi, per quanto riguarda il resto,
siamo pronti per avviare gli interventi necessari a
regolarizzare le procedure di infrazione''. (ANSA).
