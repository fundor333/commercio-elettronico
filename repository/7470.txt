#titolo I.land, accanto a ricerca un campo agricolo eco-sostenibile - Italcementi
  Coniugare l'architettura di Richard Meier e l'innovazione tecnologica con la cultura, la geografia e la tradizione della terra bergamasca: e' con questo obiettivo che al suo nuovo centro di ricerca i.lab, che sara' inaugurato lunedi' 16 aprile a Bergamo, Italcementi ha voluto affiancare un campo agricolo ornamentale, i.land, realizzato seguendo i principi dell'eco-sostenibilita' e del rispetto delle varieta' locali. 
 In tutto sono 18.200 i metri quadrati occupati da prati, da un frutteto, realizzato con Slow Food e il cui raccolto sara' trasformato in conserve e stick di frutta essiccata da distribuire nelle scuole, da un lamponeto, da campi coltivati con varieta' antiche di mais bergamasco. E poi siepi di carpino, essenza tipica della tradizione del luogo, uno stagno costruito con le tecniche della fitodepurazione, arnie per il miele.  
 L'area verde, progettata dallo Studio Gpt, Giardini Paesaggio Territorio, e affidata per quanto riguarda le opere di giardinaggio a una cooperativa sociale che si occupa di reinserimento lavorativo di persone in difficolta', si articola in varie zone: dal giadino d'ingresso a quello pensile dell'auditorium, all'esterno della sala convegni, dal giardino sud, dedicato allo svago dei dipendenti ma che potra' ospitare anche ricevimenti, eventi teatrali e musicali, alle aree agricole.   
