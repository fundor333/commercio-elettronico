#titolo Acqua: Italia scopre consumo 'razionale',meno 20% in 10 anni - Acqua: Top News - Ambiente&Energia
     (ANSA) - ROMA, 2 OTT - L'Italia scopre di essere piu'
virtuosa nel consumo di acqua. Con la curva dei consumi in
discesa, una maggiore 'razionalita'' nell'uso di acqua, fa
registrare un meno 20% in 10 anni (periodo 2000-2010), con la
quota pro-capite per l'uso domestico che si attesta a 66,7 metri
cubi in 116 capoluoghi. A scattare la fotografia ci pensa
l'ultimo rapporto sulla 'Qualita' dell'ambiente urbano'
dell'Istituto superiore per la protezione e la ricerca
ambientale (Ispra).    L'analisi - che si concentra principalmente su 51 comuni
capoluogo - prende in esame anche il corretto funzionamento e la
gestione della rete fognaria e di distribuzione, la depurazione
delle acque, e i fabbisogni diversi idrici. Una risorsa, quella
idrica, spiegano dall'Ispra, che deve pero' anche fare i conti
con lo scarsita', cosa che ha portato tra l'altro 7 citta'
(delle 51 prese in esame) ad applicare nel 2010 ''misure di
razionalizzazione nell'erogazione per uso domestico''. I
maggiori consumi si registrano a Monza, seguita da Roma, Milano,
Catania, Bergamo, Messina e Torino; mentre la citta' che ha
consumato meno risulta Arezzo, seguita da Andria, Foggia, Prato,
Forli', Reggio Emilia e Brindisi. La piu' alta riduzione dei
consumi (al 2010 rispetto al 2000) si ha a Potenza (-36,6%),
seguita da Torino (-29,6%), Piacenza (-26,8%), Novara
(-26,6%), Genova (-26,0%), Parma (-25,2%) e Napoli (-21,4%). Il
maggior aumento si osserva invece a Messina (+17,2%) seguita da
Sassari (+12,4%), Reggio Calabria (+7,7%) e Palermo (+4,6%). Il
razionamento dell'acqua tocca soprattutto il Meridione: in
Campania a Salerno, in Sicilia a Messina e in Puglia a Foggia,
Bari, Taranto, Brindisi e Andria.    Per quanto riguarda i sistemi di depurazione gli ambienti
urbani - spiega il report - presentano differenti schemi fognari
che riflettono ''le caratteristiche del tessuto urbano e che non
possono prescindere dalla consistenza del carico organico
prodotto e della sensibilita' delle aree''. In ogni caso
arrivano - secondo gli esperti dell'Istituto - buone notizie
''sia per i sistemi di depurazione legati ai reflui civili'' che
per quelli ''industriali''. I dati mettono in evidenza che
''nella maggior parte delle citta' i reflui sono collettati al
depuratore per oltre il 90%, mentre la restante quota e'
convogliata  quasi per intero a sistemi individuali di
trattamento: ne consegue che la maggior parte delle citt√†
osservate hanno alti livelli di trattamento''. La percentuale di
acque reflue prodotte ''convogliate in rete fognaria e depurate
risulta piuttosto elevata in gran parte delle citta' prese in
esame''. Gli scarichi sono risultati conformi alle norme di
emissione in oltre 83% delle citta' esaminate. Nelle citta'
censite non sembra esserci stato un peggioramento per quanto
riguarda le perdite di rete negli ultimi anni. (ANSA).
