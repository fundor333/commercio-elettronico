#titolo Magna Steyr Presenta tetto cristallo apribile scomponibile - Componentistica - Motori
  ROMA - Lanciato dalla Magna Steyr, divisione operativa di Magna International, leader mondiale tra i fornitori di componenti per autoveicoli, un inedito sistema di tetto apribile in cristallo e tessile per auto. La versione industrializzata del sistema Top View consiste, a detta del comunicato ufficiale, in un innovativo tetto scorrevole a elementi sovrapponibili in cristallo, integrati per creare quello che l'azienda chiama l'open-air feeling. In pratica l'effetto cabriolet. La struttura del tetto apribile Top View si estende dal bordo superiore del parabrezza fino alla cerniera del bagagliaio posteriore. Quando e' chiuso mostra un elegante e originale disegno di cristallo e tessile. L'intera apertura del tetto richiede 12 secondi e lascia, a fine corsa, una sottile struttura di cristali sovrapposti che non supera i 200 mm di ampiezza. Una volta aperto il tetto Top View lascia il cristallo ordinatamente ripiegato nella zona posteriore del tetto e un ampio spazio ''open air'' anche ai passeggeri dei sedili posteriori. 
Per dimostrare la funzionalita' del tetto Top View, l'azienda lo ha installato su una concept derivata dalla coupe' sportiva Peugeot RCZ, modello che la stessa Magna Steyr ha prodotto, per conto della casa francese, in oltre 50.000 unita' nello stabilimento di Graz, in Austria. Nel progetto del tetto Top View  i designer hanno voluto fa incontrare la funzionalita' con lo stile e la creativita'. Infatti la caratteristica principale e' nell'unione dei segmenti di cristallo trasparente con il materiale tessile. ''Abbiamo avuto l'ispirazione della concept car Peigeot'' ha spiegato il presidente Magna Steyr Guenther Apfalter ''per dimostrare il design dei prodotti e le capacita' ingegneristiche che siamo in grado di offrire alla clientela''. 
Il nuovo tetto apribile in cristallo Top View e' una soluzione che puo' essere, a detta dell'azienda, adattata a diversi modelli di auto. Non comporta modifiche alla struttura laterale del tetto ed e' adattabile anche alle forme di carrozzeria piu' bizzarre.  
