#titolo Clima: progetto Oxfam, assicurazioni anti-siccita' in Africa - Speciali ed Eventi - Ambiente&Energia
  La microfinanza e le microassicurazioni salveranno i contadini dai cambiamenti climatici, dalla siccità piuttosto che dagli eventi meteorologici estremi. E qualcuno già sta beneficiando di questa garanzia: gli agricoltori africani hanno infatti ricevuto i primi indennizzi grazie a un programma di  Oxfam  insieme alla Swiss re e all'Istituto internazionale di ricerca per il clima e la società.     
   
 La cosa ha funzionato al punto che, con i soldi avuti, i contadini hanno recuperato le perdite per il mancato raccolto, alcuni hanno recuperato soltanto quanto speso per i fertilizzanti ma qualcun altro è riuscito anche ad investire per migliorare la resa produttiva della propria terra. Un successo che si è affidato molto al passaparola, specie dei contadini risarciti, e che in tre anni ha visto salire il numero dei nuclei familiari da 200 in un solo villaggio nel 2009 aoltre 13.000 famiglie iscritte in 43 villaggi nel 2011.     
   
 Un progetto che  Oxfam , insieme con il programma Alimentare mondiale delle Nazioni Unite, l'Agenzia per lo sviluppo internazionale e Swiss re vogliono espandere per aiutare i "contadini più poveri a proteggere i loro raccolti" fornendogli "i mezzi per superare la variabilitaà climatica",e soprattutto la siccità.     
   
 L'obiettivo è di "rafforzare la sicurezza alimentare e del reddito" attraverso una valutazione in quattro fasi: il miglioramento della gestione delle risorse naturali (riduzionedel rischio), l'accesso al microcredito, la copertura assicurativa e il risparmio crescente (creazione di fondi ad hoc). Ma quello che più interessa è riuscire ad offrire un modello di sviluppo sostenibile.     
   
 Secondo la Direzione dello sviluppo e della cooperazione, infatti, nei Paesi in via di sviluppo fino al 90% della popolazione non ha accesso a strumenti finanziari come conticorrente e risparmio, prestiti, trasferimenti di denaro e assicurazioni.   
