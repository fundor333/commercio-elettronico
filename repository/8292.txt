#titolo Fiesta Day celebra il lancio della nuova compatta Ford - Speciali - Motori
  ROMA - Fuochi d'artificio dal 24 gennaio per il Fiesta Day che celebra la campagna di lancio della nuova compatta Ford, la piu' recente espressione di mobilita' intelligente, la piu' venduta del suo segmento in Europa e la best-seller tra le vetture estere in Italia. A partire dal 24 gennaio, Ford fara' anche provare agli appassionati le qualita' della nuova arrivata con una serie di Tech Drive effettuati in tre tappe allestite in alcune piazze italiane. I giorni dei tech drive saranno dal 24 al 27 Gennaio a Roma, Milano, Napoli e Bologna, il 2 e 3 febbraio a Bari, Firenze, Genova e Verona e nei giorni 9 e 10 Febbraio a Torino, Palermo e Padova. Chiunque si volesse iscrivere puo' farlo direttamente sul sito  www.ford.it  o si puo' rivolgere a tutti i concessionari Ford. 
   La nuova Fiesta, la piu' evoluta di sempre, sara' offerta in occasione del lancio a 9.750 euro, prezzo comprensivo di 7 airbag, ESP con controllo della trazione, climatizzatore e Ford MyKey, la chiave programmabile Ford che permette ai genitori di configurare alcuni parametri dell'auto quando la prestano ai figli. A bordo della nuova Fiesta sono disponibili anche tecnologie d'avanguardia come l'Active City Stop, il sistema di frenata d'emergenza alle basse velocita', il sistema di connettivita' e comandi vocali SYNC con Emergency Assistance.   L'offerta dei motori comprende 5 unita', tra cui il nuovo 3 cilindri da 80 CV con emissioni inferiori a 100 g/km di CO2.  
   Tema centrale del Fiesta Day sono le 24 ore. ''Cosa puoi fare con la Fiesta in 24 ore?'' In pratica basta andare sulla sua pagina Facebook, dove Ford Italia ha sviluppato una divertente ''app'' che genera video di cui ogni fan puo' diventare protagonista. Attraverso le app, i fan possono proporre a Ford la propria idea di cosa farebbero in 24 ore con una Fiesta, dando l'ispirazione del nuovo spot televisivo in cui le 24 ore sono protagoniste di un'avventura assieme alla compatta Ford.  
   A Roma il Fiesta day sara' ravvivato da una serie di micro eventi ''sotto zero'' presso la pista di ghiaccio vicino all'Auditorium. Nella zona della pista, una Lounge accogliera' gli intervenuti con musica di un DJ. In pista volteggeranno, accanto a una Fiesta messa a centro pista, tre tipologie di esibizioni sul ghiaccio, singole e di street hockey. Alla grande kermesse del Fiesta Day sono coinvolti artisti, cantanti e attori che danno vita alla personale interpretazione di un giorno in compagnia della Fiesta. L'artista contemporaneo olandese Rafael Rozendaal ha realizzato, ad esempio, un'affascinante installazione protagonista di uno degli spot di lancio. La giovane cantante inglese Jessie Ware e gli speaker italiani Federico Russo e Marisa Passera sono alcuni tra i protagonisti dei video visibili sulla pagina Facebook e sul canale YouTube dedicati a Ford Italia.  
