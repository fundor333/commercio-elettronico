#titolo Euro:Ue, schizzano +17% monete contraffatte ritirate in 2012 - Economia e lavoro - ANSA Europa
     (ANSA) - BRUXELLES, 11 FEB - Aumento vertiginoso del numero
di monete metalliche in euro contraffatte e ritirate dalla
circolazione, che nel 2012 sono schizzate a 184mila dalle
157mila del 2011, registrando cosi' un +17% nell'arco di un
anno. Sono i dati diffusi dalla Commissione Ue, che ricorda come
sui circa 16,5 miliardi attualmente in circolazione, il tasso di
falsificazione e' pari a 1 su 100mila monete autentiche. Il
taglio da 2 euro resta il piu' ambito: nel solo 2012 sono state
121mila sulle 184mila ritirate, a fronte di 32mila da 1 euro e
31mila da 50 centesimi. Lo scorso anno erano state
rispettivamente 94.500 da 2 euro, 34.500 da 1 euro e 28mila da
50 centesimi. Per quanto riguarda invece le banconote
contraffatte, di competenza della Bce, secondo quanto aveva gia'
reso noto Francoforte, nel 2012 sono state ritirate dalla
circolazione 531mila unita'.(ANSA).
