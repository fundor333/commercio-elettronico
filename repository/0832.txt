#titolo Regioni: Bizzotto(Ln), Ue intervenga su comuni secessionisti - La voce degli Eurodeputati - ANSA Europa
     (ANSA) - BRUXELLES, 18 MAR - Dato che da Roma non arrivano
risposte, l'Ue dovrebbe intervenire sul caso dei sedici comuni
''secessionisti'' del Veneto che vogliono passare alle regioni
autonome di Trentino Alto Adige e Friuli Venezia Giulia. A
chiederlo e' l'eurodeputata della Lega Nord Mara Bizzotto in
un'interrogazione presentata alla Commissione europea. 
   ''Da anni questi comuni stanno aspettando invano che
Parlamento e governo diano piena attuazione alla volonta' delle
cittadinanze locali'', spiega la Bizzotto, secondo cui Roma
''sta calpestando i diritti e la volonta' popolare di migliaia
di cittadini''.    L'europarlamentare della Lega invita l'Ue a prendere
provvedimenti affincha' ''lo Stato italiano permetta ai
cittadini di questi comuni di esercitare il loro diritto,
espressamente previsto dalla Costituzione, di passare sotto
un'altra regione''. (ANSA)
           
