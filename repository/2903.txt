#titolo Facebook e Twitter tentazioni piu' forti di alcol e sesso - Stili di vita - Salute e Benessere
  ROMA - Facebook e Twitter sarebbero ormai tentazioni piu' forti di sesso e sigarette. Lo afferma uno studio  pubblicato dalla rivista Psychological Science, secondo cui il desiderio di dare una sbirciatina al proprio profilo e' molto piu' difficile da tenere a bada. 
La ricerca dell'universita' di Chicago e' stata condotta su 250 persone in Germania tra 18 e 85 anni, che venivano contattate via sms dai ricercatori sette volte al giorno per una settimana con la richiesta di descrivere che tipo di desideri avevano provato nella mezz'ora precedente. Il desiderio al primo posto e' stato mangiare, seguito da dormire e assumere bevande non alcoliche. Al quarto posto si e' piazzato usare qualche forma di media, che costituisce l'8,1% dei desideri riportati, con il 71% dei partecipanti all'interno di questa categoria che ha riportato di voler controllare la posta elettronica e il 65% di voler andare sui social network. Molto lontani in classifica il sesso, al nono posto, e l'alcol, al sesto. Ai partecipanti e' stato anche chiesto di provare a resistere al desiderio, ma il tentativo e' fallito nel 42% dei casi se si trattava di guardare Facebook, nel 22% se la tentazione a cui resistere era quella al cibo e appena dell'11% nel caso del desiderio sessuale: "Il desiderio dei social media e' molto frequente ed e' piu' difficile resistervi - spiega Wilhelm Hofmann, uno degli autori - probabilmente perche' sono molto piu' disponibili e facili da ottenere". (ANSA).  
