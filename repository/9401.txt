#titolo Mali: Ue, missione storica non priva di rischi - Politica estera, sicurezza e difesa - ANSA Europa
  BRUXELLES - L'avvio formale della missione militare europea di  addestramento in Mali  e' una ''decisione storica'' per una missione ''che  non e' priva di rischi ''. E' la valutazione del generale Patrick de Rousiers, presidente del comitato milutare della Ue, che ha evocato da una parte i rischi di attacchi terroristici, dall'altra la necessita' di ''applicare i medoti affinati in dieci anni in Afghanistan'' di attacchi 'greeen on blue'. 
La missione, cui  partecipa anche l'Italia , a pieno regime sara' composta da quasi 500 militari. Le attivita' di addestramento, ha riferito il generale francese, cominceranno all'inizio di aprile. Particolare attenzione sara' prestata alla selezione del personale maliano allo scopo ''di creare un nuovo esercito che rispetti l'autorita' di governo e le leggi umanitarie''.  
  
   
 UE, SI' FORMALE A MISSIONE MILITARE ADDESTRAMENTO  - Il consiglio europeo dei ministri degli esteri ha formalmente approvato la missione militare europea di addestramento (Eutm) delle forze armate del Mali. La decisione politica a favore del lancio della missione di addestramento era stata presa a dicembre. Alcuni esperti sono gia' arrivati a Bamako, il primo contingente di 70 militari e' arrivato l'8 febbraio scorso. Nelle prossime settimane saranno inviati altri 400 militari. La missione avra' un budget di 12,3 milioni di euro, con un mandato iniziale di 15 mesi. Il quartier generale sara' a Bamako, ma la base operativa degli addestratori e' stata fissata a Koulikoro. 
    
