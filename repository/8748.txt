#titolo Profumo, grande fierezza per Vega - Dossier - Scienza&Tecnica
  Vega è una missione alla quale l'Italia guarda con ''grande fierezza'': così il ministro per l'Istruzione, l'Università e la Ricerca, Francesco Profumo, ha commentato il successo del primo volo del lanciatore dell'Agenzia Spaziale Europea (Esa) al quale l'Italia ha dato un importantissimo contributo.  
Vega ''è un programma ad elevata efficienza economica e tecnologica, che per l'Italia si potrà trasformare in un elevato ritorno in termini di industria e occupazione'', ha rilevato il ministro. ''Grazie a Vega - ha aggiunto - l'Italia ha un polo di eccellenza che farà da traino a tecnologie di frontiera''.  
