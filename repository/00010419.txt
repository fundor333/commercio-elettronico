#titolo Carne Cavallo:Rinaldi(Idv),ora nuove norme su tracciabilita' - Agroalimentare - ANSA Europa
     (ANSA) - BRUXELLES, 12 FEB - ''Occorre garantire sempre e in
modo rigoroso la tracciabilita' dei prodotti alimentari''. Lo ha
detto il capodelegazione Idv al Parlamento europeo Niccolo'
Rinaldi, commentando la notizia della carne di cavallo trovata,
al posto del manzo, in prodotti Findus in vendita in
Inghilterra.    ''E' da tempo - ha sottolineato Rinaldi - che sostengo la
necessita' di approvare norme piu' stringenti sull'etichettatura
a tutela dei diritti dei consumatori ed anche della qualita'
della produzione italiana''. ''La legislazione attuale e'
insufficiente &#8211; ha osservato l'eurodeputato &#8211; e sarebbe
gravissimo se i ministri Ue sottovalutassero un fenomeno che sta
assumendo cosi' ampie proporzioni. Inoltre, va denunciato il
grave danno arrecato all'Italia, in quanto la produzione sotto
accusa riguarda un prodotto che richiama la grande tradizione
culinaria del Belpaese ma con la quale non ha decisamente alcun
punto in comune''.(ANSA).
