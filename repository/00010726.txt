#titolo Psicologia:con ricerca ossessiva felicita'rischio isolamento - Stili di vita - Salute e Benessere
     (ANSA) - ROMA, 5 MAR - La ricerca ossessiva della felicita'
potrebbe avere effetti deleteri: ci porterebbe infatti a
concentrarci troppo su noi stessi e ad isolarci, facendo
diminuire cosi' il naturale senso di benessere generato
dall'interazione con altre persone. E' quanto emerge da una
ricerca della Societa' americana di psicologia pubblicata sulla
rivista Emotion.    Gli studiosi delle Universita' di Berkeley e Denver hanno
condotto due esperimenti: nel primo, con un sondaggio online, e'
stato chiesto a 260 uomini e donne di esprimersi sull'importanza
del proprio benessere; nel secondo, una parte di loro sono stati
volutamente 'manipolati', spinti cioe' a guardare dei filmati
che avevano per oggetto la ricerca della felicita' a tutti i
costi e a leggere falsi articoli di giornale sullo stesso
argomento. Al termine, coloro che avevano partecipato alla
seconda parte dell'esperimento hanno affermato di sentire un
maggiore senso di solitudine. Questo ha portato gli autori della
ricerca ad affermare che ''lo sforzo eccessivo per la conquista
della felicita' danneggia i rapporti tra le persone e porta un
maggiore senso di isolamento''.(ANSA).
