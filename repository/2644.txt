#titolo Internet: psichiatra,intervenire da primi segnali isolamento - Sanit√† - Salute e Benessere
  Intervenire sui ragazzi ''fin dai primi segnali di isolamento'', per prevenire conseguenze piu' gravi. E' l'invito di Stefano Vicari, responsabile di Neuropsichiatria Infantile dell'Ospedale Pediatrico Bambino Gesu' di Roma, in relazione al fenomeno della sindrome di Hikikomori, una dipendenza dalla Rete in crescita tra gli adolescenti e che si traduce in un isolamento sociale estremo. 
''La sindrome di Hikikomori - spiega Vicari - costituisce un fenomeno sempre piu' frequente a carico di adolescenti che vivono in un isolamento fisico pressoche' totale, mostrano letargia e sintomi depressivi. Gran parte del tempo viene trascorso intrattenendo relazioni virtuali, dalle chat fino ai videogiochi online''. Spesso, prosegue l'esperto, ''la mancanza di contatto sociale e la prolungata solitudine determinano nei ragazzi una perdita delle competenze sociali e comunicative''. 
Il disturbo, avverte, presenta elementi di analogia con sindromi note da tempo come la sindrome di Asperger e il disturbo psicotico. 
A fronte di tale fenomeno in crescita, conclude il neuropsichiatra, ''una attenta valutazione psichiatrica da realizzare fin dai primi segnali di isolamento puo' ridurre il rischio di cronicizzazione del disturbo e favorire percorsi di terapia adeguati''.  
