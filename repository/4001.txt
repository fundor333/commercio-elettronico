#titolo Salute: pistacchi aiutano dieta e rilasciano antiossidanti - Alimentazione - Salute e Benessere
     (ANSA) - ROMA, 25 FEB - I pistacchi rilasciano antiossidanti
e aiutano a controllare il peso, mangiarli tutti i giorni puo'
far bene alla salute. E domani il World Pistachio Day celebra in
tutto il mondo le proprietà nutritive di questo piccolo seme
verde. Lo ricorda, in una nota, l'American Pistachio Growers,
l'associazione americana che rappresenta i coltivatori di
pistacchi che hanno il primato mondiale di produzione, nel
sottolineare che due nuovi studi scientifici, pubblicati sulla
rivista americana Nutrition, come il consumo di frutta secca,
tra cui i pistacchi, favorisca la prevenzione dell'obesità,
mentre un secondo studio di gennaio 2013 evidenzia che i
pistacchi rilasciano importanti antiossidanti e polifenoli
durante la digestione.    
  A studiare la relazione tra i pistacchi e la prevenzione
dell'obesita' e la ricerca condotta dall'Institute for
Biological Chemistry and Nutrition presso la University of
Hohenheim di Stuttgart, Germania e dal Dipartimento di Food
Science, Nutrition and Technology dell'Università di Nairobi,
Kenya. A dire che i pistacchi sono ''una miniera di importanti
antiossidanti'' e' invece lo studio condotta dal Model Gut Group
all'Institute of Food Research (IFR) nel Regno Unito in
collaborazione con l'Università di Messina.   I pistacchi, sottolineano infine i produttori Usa, sono uno
snack privo di colesterolo che contiene solo 1,5 grammi di
grassi saturi e 13 grammi di grassi a porzione, la maggior parte
dei quali deriva da grassi monoinsaturi e polinsaturi. Una
porzione di circa 30 g di pistacchi corrisponde a 49 pistacchi; 
Con 6 grammi di proteine e 160 calorie per porzione, i pistacchi
sono lo snack perfetto per gli sportivi.(ANSA).
