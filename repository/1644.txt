#titolo Rio+20: Oxfam, grave errore separare ambiente e sviluppo - Speciali ed Eventi - Ambiente&Energia
  ''Sarebbe un grave errore separare ambiente e sviluppo''. A mettere in guardia dal pericolo che corrono i negoziati per il summit sulla sostenibilita'  Onu  a Rio de Janeiro (Rio+20), che apre ufficialmente domani, e' l'organizzazione internazionale  Oxfam .     
   
 ''Il vertice - aggiunge  Oxfam  - fallira' se li affrontera' come due temi distinti, secondo una vecchia concezione superata vent'anni fa dal summit di Rio del 1992''. L'accordo sugli obiettivi di sviluppo sostenibile dovrebbe essere ''uno dei principali risultati della Conferenza delle Nazioni Unite'', mentre ''la proposta in agenda potrebbe effettivamente creare un secondo processo per gli obiettivi globali del periodo post-2015''. Secondo  Oxfam  ''un processo separato non fornira' la soluzione per porre fine alla poverta' e alla disuguaglianza''.  
   
 ''Alle persone piu' povere del mondo - dichiara  Antonio Hill  di Oxfam - che ancora soffrono la mancanza di assistenza sanitaria di qualita' e di istruzione, e' anche negata la giusta quantita' di acqua, aria pulita e terra. I poveri saranno i primi a rimetterci se Rio+20 non riuscira' a definire gli obiettivi per il Pianeta''. Infine per  Elisa Bacciotti , direttrice campagne di Oxfam Italia, ''abbiamo bisogno di un programma unico per avere successo''.   
