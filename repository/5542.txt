#titolo KTM X-Bow GT a Ginevra con il parabrezza e le porte - Prove  e Novit√† - Motori
  ROMA - Richiesta a gran voce dagli appassionati della guida sportiva, la KTM X-Bow arrivera' finalmente al Salone di Ginevra nella versione GT, equipaggiata con un parabrezza protettivo e le porte di accesso. Con buona probabilita', riferisce Autoguide, la roadster ultra-sportiva sara' spinta dallo stesso potente motore da 2.5 litri della coupe' Audi TT-RS. La carrozzeria della nuova X-Bow GT dovrebbe essere realizzata in fibra di carbonio per contenere i pesi. La nuova versione della ''barchetta'' KTM resta comunque un'auto essenziale e spartana, per il piacere assoluto di chi riesce ad spremerne tutte le straordinarie prestazioni. Anche la nuova X-Bow GT dovrebbe essere comunque omologata per la circolazione sulle strade aperte al traffico. 
Secondo quanto si riferisce, al salone di Ginevra dovrebbero essere esposte due versioni della sportiva austriaca. La prima equipaggiata con la motorizzazione attuale, ovvero il motore 2.0 litri turbo del modello X-Bow R, evoluto nella messa a punto. 
L'unita' del modello R eroga 300 Cv di potenza e 400 Nm di coppia a 3300 giri al minuto. Il motore piu' potente, sicuramente il piu' ambito dagli appassionati, sara' sulla versione RS. E' un'unita' che la KTM ha preso in prestito dalla Audi. Il propulsore e' il cinque cilindri della coupe' TT-RS, eroga 335 Cv da 5.400 a 6.700 giri al minuto con una coppia di 450 Nm da 1.600 a 5.300 giri/minuto.  
