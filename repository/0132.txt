#titolo Carne cavallo: Ue, analisi non mostrano rischi salute - Consumi e consumatori - ANSA Europa
  BRUXELLES - ''Allo stato attuale non sono state rilevate tracce'' di sostanze pericolose per la salute ''nelle analisi fatte dagli stati membri'' nell'ambito dello scandalo delle lasagne a base di  carne di cavallo . Lo ha detto il portavoce del Commissario per l'Agricoltura, Frederic Vincent, rispondendo ai giornalisti che chiedevano conferma del rilevamento di fenilbutazone, un anti-infiammatorio usato per i cavalli ma vietato per uso umano. Il portavoce ha ribadito che per Bruxelles il caso ''non e' questione di salute pubblica''. 
   
 GRUPPO S&D, SCARSA TRACCIABILITÀ IMPOSTA DA GOVERNI  - Il gruppo dei socialisti-democratici (S&D) del Parlamento europeo puntano il dito contro i governi per la scarsa tracciabilita' delle carni in Europa. ''Il Consiglio - e' scritto in una nota - e' stato miope nei negoziati sul Regholamento per l'etichettatura dei cibi. A luglio 2011 il Parlamento e' stato costretto ad accettare una legislazione debole''. La responsabile dello S&D per la sicrezza alimentare, Linda McAven, ha chiesto che lunedi' prossimo la questione sia sul tavolo della Commissione parlamentare Ambiente, sanita' e sicurezza alimentare. 
   
 ''Questo scandalo - ha detto la McAvan - pone gravi domande sulla tracciabilita' degli alimenti e sull'integrita' della catena di fornitura delle carni''. La parlamentare ha quindi osservato che ''agli allevatori si chiede una doppia etichettatura del bestiame'', che la carne deve essere tracciabile tra macelli, industrie di trasformazione e dettaglianti, ''ma tutti gli sforzi diventano inutili se i produttori di cibi non controllano in modo adeguato i loro fornitori''. 
   
    
