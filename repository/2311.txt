#titolo Mps:Baldassarri,pronto a lavoro a Londra - Cronaca
     (ANSA) - SIENA, 18 MAR - Gianluca Baldassarri voleva fare il
consulente finanziario a Londra. Lo ha confermato l'ex
responsabile area finanza di Mps nell'interrogatorio davanti al
gip di Siena Ugo Bellini. La sua fuga all'estero, per il
giudice, era quindi preparata nei dettagli. Le indagini, si
legge nella nuova ordinanza di custodia in carcere, cercano di
capire la relazione tra le operazioni fatte da Mps, ''anche
grazie a Baldassarri'', e ''l'imponente passivo'' per ora ''solo
parzialmente evidenziato in bilancio''.
