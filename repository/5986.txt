#titolo Suv Chevrolet Trax, pronta per la prima mondiale a Parigi - Prove  e Novità - Motori
  PARIGI - Nuova Chevrolet Trax celebra l'anteprima mondiale al Salone di Parigi, evento che rappresenta il debutto della casa del cravattino nel segmento, in rapida crescita, delle Suv compatte. "La Trax" ha detto Susan Docherty, presidente e amministratore delegato di Chevrolet Europa, "è l'espressione in chiave attuale di una delle competenze base di Chevrolet, azienda che costruisce e vende grandi Suv".     Lunga 4.25 m, larga 1.78 m e con un passo di 2.55 m, la nuova Suv compatta di Chevrolet esibisce linee sportive che trasmettono agilità. Con il papillon oro che separa in due la griglia anteriore, dettaglio che mostra subito la provenienza Chevrolet, Trax ospita comodamente 5 persone, offre maneggevolezza da berlina e buona resa off road. La gamma motori comprende un'unità a benzina 1.4 Litri turbo da 140 Cv e 200 Nm di coppia, con un cambio manuale a 6 marce. Il motore 1.7L diesel eroga 130 Cv di potenza e 300 Nm di coppia, mentre il sistema di trazione integrale AWD è disponibile nelle varianti a benzina 1.4L turbo o diesel 1.7L. Tutte le motorizzazioni con trasmissione manuale hanno lo Start/Stop, mentre i diesel 1.7L e 1.4L a benzina saranno offerti anche con cambio automatico a sei marce.     All'interno, Trax offre un vano bagagli che va da 358L a 1.370 litri, vari contenitori e un cassetto sotto il sedile passeggero. Dietro al sedile ribaltabile e frazionabile 60/40 c'è un vano sotto il piano di carico. Trax sarà anche equipaggiata con il Chevrolet MyLink di serie, un sistema infotainment che collega gli smartphone ad un display touch-screen a colori da sette pollici ad alta risoluzione. Un App di navigazione dedicato sarà disponibile dall'inizio del prossimo anno per trasferire le informazioni dallo smartphone al sistema di touch-screen. Trax sarà dotata, infine, di 6 airbag, controllo elettronico della stabilità ESC, tra cui Hill Start Assist HSA, controllo della trazione TC, ABS-EBD con distribuzione elettronica della frenata e hill descent control HDC.  
