#titolo Ford, al Salone di Detroit di scena il Transit Connect 2014 - Prove  e Novit√† - Motori
  ROMA - Alla prossima edizione del salone di Detroit, Ford svela al pubblico d'oltreoceano il nuovo Transit Connect 2014. Efficiente e versatile, il nuovo Transit si rinnova dal punto di vista dei contenuti e del look, accostando l'agilita' di un'auto alla capacita' di carico di oltre 700 chili. Il debutto di Transit si inserisce nella strategia del marchio che intende puntare per i prossimi anni sui commerciali: un settore che - come si prevede - crescera' di 4,8 milioni di unita', fino a raggiungere i 21 milioni entro il 2017.     Attualmente, Ford e' il secondo costruttore al mondo nel settore dei veicoli commerciali, e il primo in Nord America. 
Grazie alla filosofia 'One Ford', incentrata sulla creazione di prodotti globali, - si precisa in una nota - il Transit Connect raggiungera' i clienti di 66 mercati in tutto il mondo, diventando ambasciatore della leggendaria affidabilita' Ford e garantendo nuovi livelli di efficienza e versatilita'.     Il Transit Connect si aggiungera' all'offerta di veicoli commerciali che nel prossimo anno contera' otto veicoli con consumi di 40 MPG o inferiori. Il Transit Connect sara' affiancato nel 2014 dal nuovo Transit, un veicolo commerciale di maggiori dimensioni, che garantira' una grande possibilita' di personalizzazione, dalle dimensioni agli allestimenti, per soddisfare le proprie esigenze di business, e offrendo i piu' bassi costi di esercizio e manutenzione.     Il modello sara' disponibile in Nord America sia a passo lungo che corto, e nei modelli XL e XLT, con piu' di 700 kg di capacita' di carico e oltre 3,7 metri cubi di spazio a disposizione. A livello meccanico, sul mercato nordamericano sara' disponibile con motori efficienti a quattro cilindri, di cubatura 2.5 e 1.6 quest'ultimo dotato di tecnologia EcoBoost, che portera' l'efficienza a livelli mai raggiunti da un veicolo commerciale di questa categoria, superando tutti i veicoli concorrenti. Il motore di cilindrata 2.5 potra' inoltre essere dotato di impianto a metano o a GPL. Entrambe le soluzioni saranno accoppiate a un cambio automatico a sei velocita'. 
Disponibili sul veicolo commerciale anche la telecamera posteriore, lo schermo touch da 6,5'' per il SYNC con MyFord Touch, il sistema Ford per la connettivita' e i comandi vocali avanzati.  
