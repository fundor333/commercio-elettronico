#titolo Con 10 minuti di sport al giorno 'sogni d'oro' assicurati - Sanit√† - Salute e Benessere
  Corsa, bicicletta, thai chi, yoga o pesi non importa. Fare movimento fa dormire meglio. Certo, piu' e' intensivo lo sforzo e meglio si dorme, ma vanno bene anche passeggiate di 10 minuti al giorno per cominciare a riposare meglio. Per dormire bene e' dunque importante muoversi tutti i giorni, ma entro le ore del pomeriggio e non la sera perche' lo sport serale potrebbe dare effetti opposti. Lo sostiene la National Sleep Foundation (NSF) statunitense, che ha condotto un sondaggio dedicato allo stile di vita rispetto al sonno su 1.000 adulti fra i 23 e i 60 anni. La fondazione ha poi stilato i principi irrinunciabili per un buon sonno ristoratore. 
Aiuta a dormire meglio anche andare a letto ed alzarsi agli stessi orari, non sostare nel letto se non per dormire e illuminare la stanza con una luce tenue. Se non ci si addormenta per delle preoccupazioni, funziona anche scrivere un diario serale, rimandando all'indomani la lettura e l'analisi. Se non si riesce comunque a prendere sonno e' meglio alzarsi, cambiare stanza e fare qualcosa di rilassante.     La nuova ricerca dimostra che a parita' di ore dormite, in media 6 ore e 51 a notte, i 3/4 di chi fa sport dice di avere una ottima qualita' del sonno. Fino all'83% dei pigri sostiene invece di dormire male la notte, di soffrire di risvegli notturni e di apnee respiratorie e, di giorno, patisce per la sonnolenza. Il 67% di chi fa attivita' fisica, di qualsiasi livello, dorme bene, mentre solo il 39% di chi non si muove mai e' soddisfatto.     ''Il nostro sondaggio - afferma Max Hirshkowitz, medico esperto in terapie per il sonno che ha diretto lo studio - dimostra una stretta correlazione fra attivita' fisica e sonno. 
Se il movimento e' di tipo intensivo, come correre, andare in bicicletta, nuotare o fare attivita' agonistiche, il sonno risulta di ottima qualita'. Se il movimento e' di tipo medio, che corrisponde a fare yoga, thai-chi o sollevamento pesi, il sonno sara' comunque di buona qualita'. Chi si limita a fare passeggiate dormira' comunque meglio di chi invece non si muove affatto''.  
