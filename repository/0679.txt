#titolo Costi politica: fascicolo procura su appalti Comune Torino - Cronaca
  La procura di Torino ha acquisito il cd che contiene i dati relativi agli incarichi affidati dal Comune di Torino, resi pubblici in questi giorni. 'E' stato aperto un fascicolo - ha dichiarato all'ANSA il procuratore Gian Carlo Caselli - a modello K, senza indagati n√© ipotesi di reato". (ANSA) - TORINO, 13 OTT - Il caso era stato sollevato la settimana scorsa dopo che l'assessore all'Economato, Maria Cristina Spinosa, aveva portato in commissione comunale Controllo di gestione un cd con la documentazione degli appalti. A destare l'attenzione era stata una serie di affidamenti diretti di incarichi e consulenze fatta dal Comune di Torino. "Tutte le determine hanno rispettato gli obblighi di legge": aveva affermato il sindaco, Piero Fassino, nelle comunicazioni al Consiglio comunale. "Anche questa vicenda - aveva aggiunto Fassino - dimostra che la macchina organizzativa dell'amministrazione opera nel rispetto delle leggi e delle norme e nell'assoluta trasparenza degli atti".  
