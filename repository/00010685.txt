#titolo Arresto 3 giostrai dopo assalto bancomat - Veneto
     (ANSA) - PADOVA, 16 MAR - Tre giostrai, che avevano fatto
esplodere un bancomat a Bisignano (Ravenna), sono stati
arrestati dai carabinieri dopo una rocambolesca fuga in
autostrada a 260 km/h, all'uscita del casello della A4, a
Padova. Un quarto malvivente si è sottratto alla cattura, ed è
ricercato. Per l'Arma si tratta della banda che ha fatto decine
di assalti ai bancomat del nordest d'Italia. Nell'auto dei
banditi, che erano incappucciati e indossavano giubbotti
antiproiettile, é stato trovato esplosivo. (ANSA).
