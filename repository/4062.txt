#titolo L'energia eolica - Ambiente&Energia
  L’energia eolica è l’energia posseduta dal vento soprattutto sotto forma  di energia cinetica, che trasformata in energia meccanica può essere  sfruttata per la generazione di energia elettrica. Essa è rinnovabile in  quanto la sua fonte (il vento) è inesauribile e ha un impatto  ambientale estremamente limitato grazie alla mancanza assoluta di  emissioni climalteranti. Attualmente, con circa 55mila turbine  installate nel mondo, l’eolico rappresenta la sorgente energetica con il  maggior tasso di crescita nel mondo grazie all’incessante sviluppo  tecnologico che ha permesso di raggiungere una pressoché totale  silenziosità degli aerogeneratori, una notevole efficienza e  l’incremento di potenza degli stessi. 
La tipica configurazione di un aerogeneratore ad  asse orizzontale è costituita dal palo di sostegno che può essere a  traliccio o a tubolare al quale è ancorata sulla sommità la navicella, o  gondola, dove sono contenuti l’albero di trasmissione, il  moltiplicatore di giri (quando esistente), il generatore elettrico e i  dispositivi ausiliari. La produzione da fonte eolica permette una  considerevole capacità di generazione elettrica con una emissione pari a  zero di emissioni nocive.  
