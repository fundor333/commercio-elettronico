#titolo Crociere: su Msc Preziosa ristorante Eataly - Crociere e Traghetti - Mare
  (ANSA) - ROMA, 21 GEN - La compagnia crocieristica  Msc Crociere  ed  Eataly , catena torinese fondata nel 2007 da  Oscar Farinetti , hanno siglato un'intesa per la realizzazione, a bordo di una nave della flotta, del primo ristorante del brand italiano. 
 Sara' proprio MSC Preziosa, ammiraglia da 4 mila passeggeri, quarta nave della classe Fantasia attesa al battesimo a Genova il prossimo 23 marzo, ad ospitare il ristorante. Il ristorante Eataly sara' posizionato al ponte sette, con due punti di ristoro: 'Ristorante Italia' e 'Ristorante Eataly'. Il primo occupera' la zona piu' esclusiva del locale, composta da 24 posti e aperta solo la sera. Saranno anche esposti i prodotti di eccellenza dell'alimentare italiano.  
