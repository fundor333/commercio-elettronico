#titolo Renault, ecoincentivi su gamma Z.E. e Renault e Sandero GPL - Dalle Aziende - Motori
  ROMA - Renault partecipa al piano di incentivi statali sui veicoli elettrici e ad alimentazioni alternative ed ecologiche che entreranno in vigore dal 14 marzo 2013.      In occasione dell'introduzione delle nuove misure, rivolte ai veicoli ecologici, la casa della Losanga annuncia una iniziativa che permettera' di usufruire di sconti fino ad un massimo di 5.000 euro nel caso dei veicoli elettrici. 
Con il contributo supplementare della casa francese la Renault Twizy sara' accessibile a partire da 5.650 euro, la ZOE da 17.350,  la Fluence Z.E. da 22.850 e la Kangoo Z.E. da 16.050 euro.       Eco-incentivi anche per Nuova Renault Clio 1.2 GPL disponibile a partire da 9.390 euro e per la Nuova Dacia Sandero 1.2 GPL che sara' disponibile da 5.350 euro. 
Come previsto dalla legge, infatti, Renault integrera' gli incentivi statali su tali veicoli con un bonus di pari importo. 
A beneficiare degli incentivi statali per le imprese, oltre alla gamma Z.E., anche le versioni GPL di Clio e Sandero, grazie ad emissioni in entrambi i casi inferiori a 120 g/km di CO2.  
