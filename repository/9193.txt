#titolo Rosario Crocetta - Protagonisti
 "Avrò una maggioranza bulgara. Statene certi. La mia sfida si basa sull'onestà e la competenza. Troverò all'Assemblea regionale tanti uomini di buona volontà". Lo dice il neo governatore della Sicilia, Rosario Crocetta incontrando la stampa a Palermo. "Come primo atto revocherò le consulenze esterne, sulla base dello spoil system", ha anche detto. 
 "Andrò a Bruxelles per affrontare il tema dei fondi strutturali, perché è impensabile che la Sicilia non abbia speso 5,7 miliardi. E poi chiederò un incontro a Monti: molti comuni siciliani rischiano il default, a cominciare da Messina, che ha oltre 250 milioni di debiti". Lo ha annunciato il neo governatore della Sicilia, Rosario Crocetta, incontrando i giornalisti a Palermo. 
 Il mercato degli inciuci è finito. Il mio governo sarà sostenuto dall'alleanza con la quale sono stato eletto. Non interferirò sulla scelta del nuovo presidente dell'Assemblea regionale, non mi compete. Voglio un Parlamento che mi controlli, mi dia indirizzi, mi contesti e mi approvi quando sarà necessario". Lo ha detto in conferenza stampa a Palermo, il neo governatore della Sicilia, Rosario Crocetta. L'ex sindaco di Gela apre al dialogo a tutti i deputati appena eletti all'Ars. E ed è disponibile a dialogare anche con Gianfranco Micciché. "Se lui è disponibile a condividere il mio progetto, non c'é problema - ha affermato - Ma sia chiaro, io sono stato eletto da una alleanza e quella rimane".  
