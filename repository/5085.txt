#titolo Acqua: Friuli Venezia Giulia,nuove 'Consulte'al posto di Ato - Acqua: Dalle Regioni - Ambiente&Energia
     (ANSA) - TRIESTE, 28 DIC - Le nuove strutture denominate
'Consulte d'ambito per il servizio idrico integrato'
subentreranno in Friuli Venezia Giulia agli Aato, soppressi dal
31 dicembre 2012.     Le strutture avranno le stesse funzioni degli Aato anche nei
rapporti giuridici che facevano capo alle autorita', e anche per
quanto riguarda organi e personale delle vecchie strutture. Il
passaggio e' previsto dalla legge finanziaria 2011 della
Regione, che individua nelle forme di cooperazione tra comuni e
province le strutture deputate ad assumere le funzioni.    Un altro aspetto decisivo per la gestione della rete
dell'acqua riguarda la depurazione. L'amministrazione regionale
sta intervendo a Trieste e Cervignano del Friuli (Udine). L'intervento per l'adeguamento del depuratore di Servola a
Trieste conta su uno stanziamento da 30 milioni di euro previsto
dal Programma attuativo regionale fondo per lo sviluppo e la
coesione (Fsc 2007-2013). L'agglomerato di Cervignano e' oggetto
di una procedura d'infrazione da parte dell'Europa. Nell'ambito
degli investimenti nel settore fognatura per il quadriennio
2009-2012 il gestore, la societa' Cafc spa, prevede investimenti
per 4,5 milioni di euro finanziati dalla Regione. Complessivamente, la stima dei costi per il completamento delle
reti regionali raggiunge i 370 milioni di euro, mentre i costi
per il completamento degli impianti ammontano a 124 milioni di
euro.
