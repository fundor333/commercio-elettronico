#titolo Gruppo Vw usera' CO2 come refrigerante condizionatore aria - Mobilit√† Sostenibile - Motori
  ROMA - Volkswagen prosegue il suo impegno nel campo della sostenibilita' e della protezione ambientale. Il gruppo automobilistico scegliera' infatti il CO2 come refrigerante per i futuri sistemi di condizionamento dell'aria. 
Una iniziativa che rientra nel progetto, annunciato solo pochi giorni fa all'apertura del Salone di Ginevra, di diventare, entro il 2018, il costruttore piu' ecosostenibile e attento alle tematiche ambientali.         Per questo, i due terzi dell'investimento complessivo previsto per i prossimi anni, saranno destinati allo sviluppo di tecnologie, di sistemi di trazione e di mezzi sempre piu' efficienti, oltre che al sostegno di processi produttivi all'insegna della massima ecocompatibilita'. 
La scelta della tecnologia che sfrutta la CO2 nei condizionatori d'aria, che sara' estesa a tutti i veicoli della propria gamma, da' ulteriore impulso alla politica di protezione dell'ambiente del Gruppo Volkswagen. La CO2 (anidride carbonica), utilizzata come refrigerante - conosciuta anche come R744 - , garantisce un effetto serra significativamente inferiore rispetto ai refrigeranti convenzionali e risulta ideale nell'impiego nei sistemi di condizionamento delle auto. 
Con un valore GWP (Global Warming Potential) pari a 1, risulta del 99,3 % al di sotto del limite GWP indicato dalla UE e pari a 150.  
