#titolo A Sigep tanta formazione ma anche show, competizioni e premi - Dolci Piaceri - Terra&Gusto
  RIMINI - Oltre 290 momenti di formazione, fra quelli organizzati all'interno degli stand degli espositori e all'interno dei vari forum. Ma non solo: competizioni, show, cerimonie. E' un calendario di appuntamenti record quello organizzato per l'edizione 2013 di Sigep, il Salone internazionale gelateria, pasticceria e panificazione artigianali alla Fiera di Rimini dal 19 al 23 gennaio. Dalla gara per il miglior gelato alla nocciola alle ricette di Gianfranco Vissani; dalla sfida tra gelatieri per realizzare 'la coppetta perfetta' alla presentazioni dei progetti vincitori del concorso nel quale si chiedeva a giovani designer di progettare il cono del futuro. 
Siga/Associazione italiana gelatieri, e Rimini Fiera promuovono dal 20 al 22 gennaio 2013 un concorso internazionale per gelatieri italiani ed esteri. La competizione si distingue in due sezioni: il miglior gelato al gusto di nocciola; e 'Mille idee per un nuovo gusto - gelato dell'Anno', che premiera' il gelatiere che avra' prodotto il miglior nuovo tipo di gelato. 
Sempre nell'area dedicata alla gelateria, domenica il mattatore sara' lo chef Gianfranco Vissani che presentera' alcune ricette esclusive. Ma se il cibo deve essere anche buono da vedere, il 'Tonda challenge' premiera' coloro che saranno in grado di confezionare la coppetta perfetta spatolando in quantita' precise i gusti. Infine, se non bastasse l'abilita' di chi ci serve al bancone, un aiuto all'estetica potra' arrivare dal design: il 21 gennaio verranno premiati i vincitori del contest 'Design gelato cone evolution', borse di studio in palio per la progettazione del cono-gelato che verra'.  
