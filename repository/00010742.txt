#titolo Pista dolosa per bimbo romeno avvelenato - Sicilia
     (ANSA) - NARO (AGRIGENTO), 15 MAR - Dopo la morte di
Sebastian Lupescu, il piu' piccolo dei tre bambini romeni
residenti a Naro (Ag), arrivati la mattina dell'8 marzo scorso
all'ospedale di Canicatti' in stato di avvelenamento, le
indagini battono la pista dolosa. Nei campioni dei cioccolatini
e del vino trovati nell'abitazione e nei campioni di tessuti del
piccolo Sebastian, 5 anni, gli esperti del centro antiveleni di
Caltanissetta hanno rilevato la presenza di pesticidi.
