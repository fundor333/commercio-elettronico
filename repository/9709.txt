#titolo Libro del Mare,32 autori in lizza per premio Casino' Sanremo - Libri - Mare
  (ANSA) - SANREMO (IMPERIA), 10 MAG - Sono 32 gli autori in lizza per l'ottava edizione del premio letterario  'Libro del Mare',  che il Casino' di Sanremo dedica al rapporto tra uomo e mare. Le iscrizioni resteranno aperte fino al 25 maggio. 
Nell'albo d'oro del concorso compaiono, tra gli altri, i nomi di Claudio Magris, Predrag Matvejevic, William Langewiesche e Bjorn Larsonn, che si sono cimentati con il mare e con i sentimenti che sa suscitare. 
La giuria tecnica si riunir√† subito dopo la chiusura del bando per analizzare le opere pervenute e, quindi, per stilare la classifica finale e gli eventuali premi speciali. 
Le ultime tre edizioni hanno visto la cerimonia di premiazione svolgersi sul veliero  Amerigo Vespucci  nella rada di Sanremo.(ANSA).  
