#titolo Nomisma, biomasse inquinano di piu' - Rinnovabili - Ambiente&Energia
  ROMA - Non sempre le energie rinnovabili fanno bene all'ambiente: e' il caso delle biomasse utilizzate per il riscaldamento che emettono nell'atmosfera piu' polveri sottili  rispetto alle fonti tradizionali. Sono i risultati di una ricerca  di Nomisma Energia sulle biomasse termiche presentata durante il convegno ''I combustibili da riscaldamento in Italia'', organizzato da Assogasliquidi.. 
Il confronto tra i combustibili, inoltre, spiega il presidente di Nomisma Energia, Davide Tabarelli, ''rileva che le biomasse termiche emettono bruciando, anche nelle migliori condizioni, oltre 1000 volte piu' particolato fine delle fonti gassose come il Gpl''. Tabarelli evidenzia anche i vantaggi delle biomasse, il minor costo e le emissioni di Co2 ridotte ma sottolinea che ''non dobbiamo dimenticare la priorita' ambientale della qualita' dell'aria. Per quanto riguarda le emissioni di polveri, NOX, diossina, l'utilizzo delle biomasse comporta attualmente emissioni molto piu' consistenti rispetto ai combustibili tradizionali e, in particolare, a quelli gassosi''. (ANSA).  
