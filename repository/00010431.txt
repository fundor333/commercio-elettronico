#titolo Obama in Mo:Kissinger pessimista su pace - Top News
     (ANSA) - TEL AVIV, 18 MAR - A due giorni dall'arrivo del
presidente Usa Barack Obama in Israele, l'ex segretario di stato
americano Henry Kissinger dice di non nutrire grandi speranze
per una svolta nei negoziati tra Israele e i Palestinesi. 
  Kissinger - citato da Bloomberg e ripreso dai media israeliani
- ha detto di ''non essere ottimista'' al riguardo, visto che i
Fratelli musulmani in Egitto e gli altri partiti islamici nella
regione non sono interessati ad un ''simile risultato'' nei
confronti di Israele.
