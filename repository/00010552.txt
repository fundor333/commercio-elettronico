#titolo Chirurghi Usa bocciano iniezioni grasso per ingrandire seno - Estetica - Salute e Benessere
     Farsi praticare iniezioni del proprio grasso nel seno per ingrandirlo puo' avere effetti collaterali pericolosi, tanto che la Societa' americana di chirurgia plastica estetica (Asaps) sollecita le donne a prestare molta cautela prima di scegliere questo tipo di tecnica.  
    I benefici, infatti, sono inferiori ai problemi che si presentano nel lungo periodo, denuncia l'Asaps: dalle interferenze con ecografie, mammografie e risonanze magnetiche nei controlli di routine che le donne fanno per la prevenzione del cancro al seno alla formazione di cisti, calcificazioni e cicatrici nei tessuti tali da poter essere confusi con tumori.      La tecnica si basa sull'asportazione del proprio grasso nelle aree dove e' in eccesso con delle cannule. Successivamente, si procede ad una elaborazione delle cellule adipose asportate in laboratorio ed al reinserimento nelle mammelle del liquido trattato. Il grasso iniettato non 'attecchisce' immediatamente e sono necessari piu' interventi per vedere i risultati che, tuttavia, non sono permanenti, perche' il grasso tende ad essere riassorbito dal corpo.  
