#titolo Milan avverte Napoli, siamo qua - Calcio
GENOVA - Il Milan ha battuto 2-0 il Genova a Marassi nell'anticipo della 28/a giornata di serie A. Un gol per tempo: apre Pazzini che poi esce per infortunio e viene sostituito da Balotelli. Ed e' proprio SuperMario che nella ripresa raddoppia per i rossoneri. 
 Ora i rossoneri (51) hanno il fiato sul collo del Napoli (53) per il secondo  posto. I partenopei sono attesi a Verona, dal Chievo. La capolista  Juventus (59) riceve il Catania (42) mentre per la zona Champions-Europa League l'Inter (47) gioca  domenica sera a Bologna (32), come la Lazio (47) che nel secondo posticipo ospita  la Fiorentina (45). La Roma (43) e' attesa a Udinese (40) sabato sera. Chiudono il  quadro Parma-Torino, Cagliari-Sampdoria, Palermo-Siena e  Atalanta-Pescara che si gioca domenica alle 12,30.  
