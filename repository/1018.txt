#titolo 10 novembre il Malala Day - Mondo
Tutti uniti per Malala Yousafzai.    Il governo pachistano, le Nazioni Unite e alcune scuole hanno celebrato il 10 novembre il ''Malala Day'', la giornata internazionale indetta dall'Onu in occasione del primo mese di anniversario dell'attentato alla quindicenne attivista. 
 Malala era stata ferita alla testa con una pallottola dai talebani per aver denunciato in un diario online le sue sofferenze sotto il regime dei fondamentalisti islamici.    Tra i vari eventi che hanno caratterizzato la giornata c'e' stata la presentazione di una petizione on line con un milione di firme da parte dell'ex premier britannico Gordon Brown, inviato speciale per l'istruzione globale di Ban Ki-moon, che si trova in missione a Islamabad. Brown ha ricordato, in particolare, che la giornata e' dedicata ''a sensibilizzare l'attenzione pubblica sul diritto alla scuola di 32 milioni di ragazze in Pakistan''. 
 Per l'occasione, sia il presidente Asif Ali Zardari che il premier Raja Pervez Ashraf hanno inviato messaggi di supporto alla causa dell'Onu. Il governo pachistano ha anche annunciato contributi alle famiglie povere per far si' che mandino i figli a scuola. Zardari, in particolare, ha detto che Malal e' ''il simbolo di tutto quello che abbiamo di buono'' e che coloro che l'hanno attaccata ''volevano uccidere il Pakistan e non solo questa ''figlia del Pakistan'' che rappresenta ''il coraggio delle nostre ragazze e donne''. 
 Il presidente ha anche annunciato una iniziativa speciale, chiamata''Waseela-e-Taleem'' (Diritto all'Educazione) per garantire la scuola gratuita ai figli delle famiglie povere. Ha poi esortato ad agire e a non lasciarsi impaurire dagli attacchi dei fondamentalisti ''a cui reagiremo con determinazione e coraggio''.    Diverse celebrazioni si sono tenute a Islamabad, Karachi, Lahore, nella citta' kashmira di Muzaffarabad e anche a Mingora, nella valle di Swat, luogo di origine di Malala, dove i suoi compagni di classe hanno pregato per la sua guarigione  
