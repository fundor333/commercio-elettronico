#titolo First lady sbarca su twitter, subito star  - Mondo
  La First Lady Usa, sbarca su Twitter. L'annuncio è arrivato dalla staff elettorale del presidente statunitense, che ha aperto un account a nome di Michelle Obama ('@michelleobamà). Obiettivo della Casa Bianca: sfruttare al massimo la popolarità crescente della moglie del presidente, da settimane impegnata in un vero e proprio tour elettorale parallelo a quello del marito. In poche ore Michelle Obama è già diventata una star del social network, con oltre 150.000 'follower', di cui 20.000 hanno raggiunto l'account solo nella prima ora, quando era stati postati appena due 'cinguettii'. Gli organizzatori della campagna elettorale del presidente spiegano che i tweet scritti dalla First Lady di suo pugno saranno solo quelli accompagnati dalla sigla 'mo'. Il primo dei cinque account Twitter che Michell ha finora deciso di seguire è naturalmente quello del marito Barack, che firma i suoi tweet con la sigla 'bo'. "Grazie per il caloroso benvenuto", ha scritto Michelle nel suo primo 'cinguettio', mentre si spostava da un incontro elettorale all'altro in Virginia, per raccogliere fondi per la campagna del presidente. 
 "Non vedo l'ora di essere in conttatto con voi qui", ha aggiunto in un secondo tweet, dando appuntamento a tutti per le celebrazioni del Martin Luther King Day, lunedìprossimo. Mentre la campagna elettorale per le presidenziali entra nel vivo, il presidente Barack Obama punta dunque più che mai anche sulla figura di una First Lady che appare sempre più determinante nelle scelte della Casa Bianca, come racconta la giornalista del New York Times, Jodi Kantor, nel libro 'The Obamas'. E per molti osservatori la decisione di rilanciare l'immagine di Michelle proprio in questo momento non è poi così slegata dal libro che tanto sta facendo discutere, e che ci consegna l'immagine di una First Lady determinata, decisa nel sostrenere le sue idee - anche nei confronti del marito - e spesso in contrasto, se non proprio in rotta di collisione, anche con i più stretti collaboratori del presidente. Tanto che la stessa Michelle è stata costretta a replicare nel corso di un'intervista rilasciata alla Cbs: non sono una "nera irrascibile" come qualcuno mi dipinge. Irrascibile o non irrascibile, Michelle Obama vola nei sondaggi, col 63% degli americani che hanno una opinione positiva di lei, circa il 15% in più del marito. E se appare scontatro che gli apprezzamenti arrivino dall'85% degli elettori democratici, un po' meno che il 58% arrivi dagli indipendenti e il 42% dai repubblicani  
