#titolo Partira' dalla Up! il progetto per nuova low cost Vw - Industria e Mercato - Motori
  Â ROMA - In via di sviluppo alla Volkswagen un nuovo modello low-cost da commercializzare sul mercato cinese. La nuova auto sara' sviluppata inizialmente in Germania, mentre la costruzione in serie, riferisce Green Car Report, dovrebbe avvenire in Cina con un partner locale, al ritmo di 3 milioni di unita' l'anno. Ultimare lo sviluppo, utilizzare componenti e materiali locali e avviare la linea di assemblaggio in Cina sarebbe, a quanto avrebbe riferito Martin Winterkorn, numero uno del gruppo Volkswagen, l'unica soluzione per realizzare un prodotto finale da vendere a prezzi competitivi. La nuova auto dovrebbe utilizzare tecnologia costruttiva VW ma sara' commercializzata con un nuovo marchio, ancora da decidere, per poter contenere ulteriormente il prezzo di listino. Anche se la vettura avra' posizionamento e costi ridotti, non sara' comunque un prodotto low-cost  ''Dovra' avere'' ha sottolineato Ulrich Hackenberg, responsabile tecnico della VW ''uno stile accattivante, dare al proprietario la possibilita' di aggiornare le specifiche nel tempo e farlo sentire orgoglioso della sua auto''. 
Sara' un'auto intrigante da realizzare, e' una tipologia di vettura con cui e' molto difficile riuscire a realizzare profitti. Anche se apparentemente a buon mercato, auto come la Volkswagen Up sono realizzate con standard costruttivi e con materiali simili ai modelli piu' costosi, ma devono avere listini di gran lunga inferiori. Costruire auto realmente economiche, come la Tata Nano venduta in India, richiede una revisione integrale del progetto costruttivo. La piccola city car indiana, ad esempio, elimina tutte le dotazioni non indispensabili per il mercato locale, come portellone, barre anti-rollio, sedili regolabili, rivestimenti interni e molto altro ancora. Sono costi aggiuntivi per un veicolo da vendere al minimo prezzo assoluto. Una metodologia di cui tenere conto per ridurre i costi di un'auto gia' essenziale come la Up che puo' significare rinunciare a dotazioni scontate per i mercati occidentali, come aria condizionata, alzacristalli elettrici, fari e tergicristalli automatici, rivestimenti interni originali, finiture e cosi' via. E' facile suppore che non sara' possibile vendere un'auto cosi' essenziale nei mercati occidentali, anche se il prezzo sara' interessante. Proiettando lo sguardo al futuro della mobilita', si finisce sempre per volgerlo ai carburanti alternativi e al trasporto verde. Ma per milioni di automobilisti nel mondo, il futuro prossimo significa il ritorno a vetture essenziali, come la VW in via di sviluppo, che siano in grado di sostituire biciclette e scooter e avere un forte impatto sull'ambiente.  
