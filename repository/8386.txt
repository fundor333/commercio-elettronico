#titolo Dakar: Iveco subito al comando, 1/o De Rooy e 2/o Stacey  - Speciali - Motori
  TORINO - "Non avremmo potuto sognare una partenza migliore". Gerard de Rooy, leader del team Petronas de Rooy Iveco e vincitore della passata edizione nella categoria camion, commenta così la prima tappa della Dakar 2013. Alle sue spalle il compagno di squadra Hans Stacey, mentre l'italiano Miki Biasion si è piazzato nono. 
   "Per il team questa doppietta è uno splendido risultato", commenta de Rooy oggi alla partenza della seconda tappa. Una prova speciale di 242 chilometri tra le dune di sabbia del deserto peruviano. Uno sforzo estremo, per piloti e macchine, già al secondo giorno di gara.  
