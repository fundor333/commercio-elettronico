#titolo Due feriti da colpi di pistola a Milano - Lombardia
     (ANSA) - MILANO, 12 MAR - Il 46enne socio di un'agenzia
immobiliare in via Val Cannobina, zona Lorenteggio, a Milano, e
un amico di 62 anni sono stati feriti da colpi di arma da fuoco
da due persone a volto coperto che, secondo quanto ricostruito
finora dalla polizia, attorno alle 19.20 hanno fatto irruzione
nell'agenzia. Prima hanno sparato al 46enne alla gamba e poi
hanno esploso due colpi, uno dei quali ha colpito allo stomaco
il 62enne, all'esterno del locale. Entrambi i feriti sono
incensurati.
