#titolo Crociere: Gruppo Rina lancia il Cruise Ship Centre - Crociere e Traghetti - Mare
  In occasione del SeaTrade di Miami, il Gruppo RINA, società di certificazione e classificazione internazionale, ha lanciato il nuovo "Cruise Ship Centre of Excellence", creato per diventare il punto di riferimento di operatori, progettisti e costruttori dell'industria crocieristica. Avrà sede in Italia, negli Stati Uniti e in Asia e, oltre a quelli già consolidati di classificazione e revisione progettuale, fornira' servizi innovativi su valutazione del rischio ed efficienza energetica. 
''Intendiamo offrire servizi specifici dedicati agli armatori del settore crocieristico - ha dichiarato Paolo Moretti, General Manager Business Line Marine del Gruppo RINA -. Il 'Cruise Ship Centre' riunisce i più grandi esperti nel campo della sicurezza, della sostenibilità ambientale e degli aspetti tecnici e operativi delle navi passeggeri. Ad oggi classifichiamo circa 40 navi da crociera''.     I servizi specifici del Gruppo Rina rivolti al settore delle crociere vanno dai corsi di formazione del personale, alle analisi di rischio e ai servizi per l'implementazione delle performance operative e di sicurezza.(ANSA).  
