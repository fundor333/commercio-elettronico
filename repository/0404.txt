#titolo Sci: Cdm, a Kostelic slalom Kranjska - Altri Sport
KRANJSKA GORA (SLOVENIA) - Lo slalom speciale di cdm uomini di Kranjska Gora è stato vinto dal croato Ivica Kostelic in 1.45.81 davanti agli austriaci Marcel Hirscher in 1.46.00 e Mario Matt in 1.46.15 Per l'Italia - su una pista rovinata dalla pioggia - ci sono Manfred Moelgg 9/in 1.47.38, Patrick Thaler 11/o in 1.47.63, Roberto Nani 16/o in 1.48.11, Riccardo Tonetti 19/o in 1.49.29 e Stefano Gross 20/in 1.49.32. Ha invece inforcato Giuliano Razzoli che dopo la prima manche era 5/o e migliore degli azzurri. La coppa del mondo ora si sposta in Svizzera, a Lenzerheide. Da mercoledì a domenica prossimi è in programma la Finale: mercoledì discesa, giovedì supergigante, venerdì gigante, sabato speciale e domenica Team Event. Sono in ballo la coppa del mondo tra l'austriaco Marcel Hirscher ed il norvegese Aksel Svindal. E sono in ballo anche alcune coppe di disciplina. Gli azzurri Dominik Paris e Christof Innerhofer sono ancora in corsa per la coppa di discesa, mai vinta da un italiano. 
 ,  SLALOM OFTERSCHWANG: IN TESTA SHIFFRIN,  MALE AZZURRE  - Dopo la prima manche dello slalom speciale donne di cdm di Ofterschwang, è al comando la statunitense Mikaela Shiffrin, campionessa del mondo e 18 anni mercoledì prossimo, con il tempo di 54.45. Seguono la slovena Tina Maze in 54.55 e la svizzera Wendy Holdener in 55.32. Per l'Italia, nella disciplina in cui è da tempo molto debole, ci sono solo la trentina Chiara Costazza, al momento 21/a in 57.68, e Michela Azzola, fresca vincitrice della Coppa Europa di speciale, 22/a in 57.44. E' caduta Irene Curtoni Si gareggia con cielo coperto e due gradi sopra lo zero, con a tratti una pioggia leggera e molto sottile che può creare qualche problema di visibilità. La pista non è particolarmente difficile con solo un non troppo ripido muro finale. Il fondo è stato trattato con sali per reggere le temperature elevate degli ultimi giorni. Seconda manche alle 13.30. 
 HIRSCHER VINCE COPPA DI SLALOM SPECIALE  - L'austriaco Marcel Hirscher, campione del mondo di speciale e leader di cdm, ha vinto anticipatamente la coppa di slalom speciale. E' successo nella gara di cdm di Kranjska Gora dove il suo unico rivale, il tedesco Felix Neureuther, è uscito di scena dopo poche porte. Hirscher - con 800 punti rispetto ai 616 del rivale - è così ormai irraggiungibile.  
