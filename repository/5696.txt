#titolo Totovincitore: ecco i favoriti secondo Facebook e Twitter  - Spettacolo
Mancano poche ore alla chiusura del Festival di Sanremo. Chi vincerà? Blogmeter ha stilato due classifiche dei potenziali vincitori del Festival. Il cantante che ha ottenuto complessivamente il maggior numero di messaggi su Facebook e Twitter è senza dubbio Marco Mengoni, citato in più di 63 mila post, più del doppio di quelli accumulati da Elio e le Storie Tese (30.260 post), che va così a occupare il secondo posto, e dai Modà (26.602). 
 Ma per andare sul gradimento degli utenti, Blogmeter ha rilevato quasi 82 mila post contenenti un'opinione positiva o negativa pubblicati da 38 mila autori. La classifica che ne viene fuori vede al primo posto Max Gazzè (con il 79% di opinioni positive rispetto al totale di quelle espresse), seguito da Annalisa e da Daniele Silvestri (entrambi col 75% di positività). In questo caso Marco Mengoni si piazza al terzo posto con il 67%, tallonato da Elio e da Malika, entrambi al  65%. Queste le preferenze attuali, sottolinea Blogmeter, che potrebbero cambiare con i successivi ascolti delle canzoni, o anticipare il risultato di questa sera.  
