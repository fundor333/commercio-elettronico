#titolo Catania, carne cavallo cosa molto sgradevole  - DAL MIPAAF - Terra&Gusto
  VERONA - ''Una cosa molto, molto sgradevole''. Con queste parole il ministro delle Politiche agricole, Mario Catania, ha commentato la vicenda delle tracce di Dna di carne di cavallo rivenute nei ravioli e tortellini di manzo Buitoni che Nestle' ha ritirato dagli scaffali italiani e spagnoli.  
''Noi abbiamo un ottimo sistema di controllo - ha spiegato Catania a Verona per la campagna elettorale -, non a caso nel corso degli anni queste cose si scatenano quasi sempre per eventi che succedono quasi sempre fuori dall'Italia''.  
''Noi dobbiamo vigilare sempre di piu' - ha aggiunto -, dobbiamo sempre di piu' venire incontro al consumatore, ed in questo ci sta anche la battaglia sulla tracciabilita' e sull'origine delle materie prime utilizzate, che e' uno dei punti di forza della nostra politica''. ''Continueremo a proporlo a Bruxelles, come lo facciamo a Roma'' ha concluso Catania.  
