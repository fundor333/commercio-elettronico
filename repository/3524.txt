#titolo Kenya: corteo pro-Odinga, scontri - Mondo
     (ANSA) - NAIROBI, 16 MAR - Centinaia di sostenitori di Raila
Odinga, il candidato alla presidenza sconfitto dal neoeletto
presidente Uhuru Kenyatta, stanno manifestando davanti alla sede
della Corte Suprema a Nairobi per protestare contro il risultato
delle elezioni. La polizia ha esploso gas lacrimogeni per
disperdere la folla, ma al momento non ci sono notizie di
feriti. Odinga, che rifiuta di accettare la vittoria del suo
avversario ottenuta per una manciata di voti, ha presentato
stamane il ricorso in appello.
