#titolo Ira tifosi Inter, loro Mario noi da horror - Calcio
L'acquisto di Mario Balotelli da parte del Milan ha incendiato la piazza milanese. Non solo sulla sponda rossonera, ma anche su quella nerazzurra, delusa da un mercato che molti tifosi giudicano non all'altezza e dal passaggio di 'SuperMario' ai rivali storici.     
 "Prevedo purtroppo già un gol nel derby sotto la Nord", pronostica Massimo Minervini su Twitter. Per Balotelli sarebbe il primo nella stracittadina e la prossima è in programma il 24 febbraio, tra meno di un mese. Simone Lumastro sottolinea invece che "il più grande film horror di tutti i tempi è il mercato di gennaio dell'Inter". "Loro Mario, noi Rocchi, diteci che l'anno prossimo vogliamo giocare contro il Real Besana", è l'analisi di Eleonora Spinelli.  
 "C'é chi compra Balotelli e chi non riesce a comprare nemmeno Schelotto", dice ancora Valerio.    Molti commenti negativi, soprattutto contro Marco Branca, sono stati postati nelle ultime ore sulla pagina ufficiale di Facebook della società. "Balotelli al Milan, state facendo ridiventare l'Inter la barzelletta d'Italia, vergogna", commenta 'El Delfino'. "Un sacrilegio, avevamo in casa un fenomeno che non siete riusciti a gestire", scrive Stefano Colino. Molti promettono di non seguire la squadra allo stadio nel prossimo appuntamento casalingo e c'é chi, come Giancarlo Di Pippa, spera "che la squadra non si qualifichi per la Champions', dove ci presenteremmo con questi giocatori e una squadra totalmente da rifare". 
 "Rivogliamo Oriali", scrive Marco Barbieri.    C'é anche chi sul nuovo attaccante rossonero va controcorrente, come Gionata Motta su Twitter: "All'Inter ha insultato tutta la curva, al City ha fatto più festini che gol. Per fortuna è del Milan". Sulla pagina Facebook 'Inter Supremacy' è stato invece postato il video di Inter-Barcellona, quando Balotelli lanciò a terra la maglia nerazzurra, in ricordo di un rapporto con la tifoseria mai completamente sbocciato e che con il passaggio al Milan non  
