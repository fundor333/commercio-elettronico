#titolo Olanda perdente di successo, coppa e' tabu' - Mondiali Sudafrica
  (ANSA) - ROMA - Fallito il terzo tentativo, per l'Olanda il titolo mondiale resta un tabu'. Non sono bastati Robben e Sneijder per sfatare la maledizione e dopo le finali del 74 e del 78 la nazionale dei tulipani torna a casa anche dal Sudafrica con l'amaro in bocca: il gelo calato nelle strade del Paese che a distanza ha seguito la finalissima nella speranza di festeggiare la grande impresa e' la testimoniananza dell'ennesima delusione vissuta. L'Olanda si e' svegliata in un grigio lunedi' e l'incubo notturno non si e' trasformato in sogno: sul tetto del mondo e' salita la Spagna e la squadra arancione si conferma perdente nel calcio. 
 Mentre da Madrid  a Barcellona infuria la movida mondiale per festeggiare il triuonfo delle Furie Rosse, nei Paesi Bassi l'umore non e' alle stelle: ma nessuno vuole rimproverare ai campioni di casa di aver perso. E cosi' la squadra sara' comunque ricevuta al palazzo 'di lavoro' dalla regina Beatrice ed e' confermata la parata lungo i canali di Amsterdam. la civile Olanda non ha comunque fatto drammi per il ko di Johannesburg:la folla composta che aveva riempito Museumplein ha lasciato la piazza e piu' che la rabbia e' prevalsa la rassegnazione. 'Ancora una volta niente scrive il Telegraph. 
 E in molti hanno elogiato il fair play sportivo del ct Bert Van Marwijk che ha accettato il risultato del campo. ''E' molto triste perdere cosi', ma ha vinto la squadra migliore'' le parole del tecnico che non ha avuto il piacere di scrivere il suo nome come il primo allenatore ad aver portato l'Olanda al titolo iridato. E la delusione e' forte, perche' ancora una volta a sollevare in alto la coppa non e' la nazionale arancione. 
    
