#titolo La riflessologia diventa multidimensionale - Stili di vita - Salute e Benessere
     (ANSA) - ROMA, 20 SET - La riflessologia multidimensionale è
un&#8217;evoluzione della riflessologia plantare classica: non si
ferma alle manifestazioni sintomatiche, ma la utilizza 
all&#8217;interno di una visione olistica dell&#8217;uomo. Analizza la
persona all&#8217;interno di un quadro complessivo di un certo
disagio, andando oltre la manifestazione del sintomo. 
   &#8220;Ciascuno può essere letto come espressione di uno squilibrio
che, a partire dal piano fisico, può esprimersi fino al livello
spirituale &#8211; dice Emilio Morini, naturologa, omeopata e
riflessologo, tra i fondatori di questa tecnica &#8211; A differenza
della riflessologia classica che parte da protocolli operativi
sintomatici precisi (quello per l&#8217;asma, per il mal di schiena,
per i disturbi gastrici, per dirne alcuni), la multidimensionale
valuta la persona nel suo insieme e lavora verso un suo cammino
di trasformazione e di consapevolezza. Per questo spesso viene
preferita alla plantare classica, soprattutto se si vuole
tracciare un quadro più completo e dettagliato del paziente,
nonché iniziare con lui un percorso di analisi più profonda&#8221;. L&#8217;importante è capire perché l&#8217;individuo, in quel momento,
manifesta un certo squilibrio. Ogni segno podalico ha una sua
lettura multidimensionale: un callo, per esempio, può
rappresentare un problema fisico o un blocco della persona a
livello energetico, emozionale o spirituale. Emilio Morini, che
ha approfondito la multidimensionalità di questa disciplina, ha
seguito l&#8217;esempio di Daniele Lo Rito, che ha contribuito alla
sua formazione, e ha applicato lo stesso concetto
all&#8217;iridologia, attribuendole una valenza più ampia e globale. 
La storia della riflessologia multidimensionale è complessa e
negli ultimi tempi sta destando sempre più interesse. Il
percorso di formazione attinge all&#8217;esperienza di varie scuole:
dalla tedesca a quella di Gerusalemme, dalla tecnica metamorfica
alla dattiloscopia (la lettura psicoemozionale delle dita dei
piede) secondo la Scuola Olandese all&#8217;antica riflessologia On
Zon Su, alle tecniche di riequilibrio strutturale del corpo. &#8220;
La seduta è composta da diversi momenti, come quello della
cromopuntura che deriva dalla tradizione riflessologa inglese &#8211;
dice Morini &#8211; e con una specie di penna che emette una luce di
diversi colorati si stimola il piede e il paziente, a seconda
dei colori, manifesta una reazione differente. Anche il
massaggio energetico è molto particolare: si esegue sui punti
chakra dei piedi&#8221;. Proprio per la complessità della formazione,
è una tecnica che richiede dei corsi di preparazione di tre
anni: oltre alle varie tecniche di riflessologia provenienti da
tutto il mondo, bisogna apprendere nozioni teoriche e pratiche
di Medicina Tradizionale Cinese, di anatomia e fisiologia
occidentale. La riflessologia multidimensionale allevia molte
disarmonie ed è adatta a tutti, a patto, naturalmente, di essere
disponibile a intraprendere un percorso emotivo più profondo, a
volte anche intimo e privato. Altrimenti meglio limitarsi a
quella tradizionale.  


 (ANSA).
