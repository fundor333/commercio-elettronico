#titolo Vela: in Oman nel 2016 campionato mondiale giovanile - Nautica e Sport - Mare
  (ANSA) - GENOVA, 19 dic - Alla vela internazionale piace l' Oman . Il sultanato situato nella porzione sud-orientale della penisola arabica si è infatti aggiudicato l' ISAF Youth Sailing World Championship  per il  2016 , il campionato del mondo giovanile organizzato dalla Federazione Internazionale della vela aperto ai velisti dai 14 ai 19 anni. L'Oman era candidato insieme a Buenos Aires (Argentina), Medemblik (Olanda) e Gydnia (Polonia). Quest'anno l'evento si e' svolto a Dun Laoghaire, in Irlanda e vi hanno partecipato 350 atleti provenienti da 63 nazioni.     Nel 2013 il Sultanato ospiterà inoltre il Campionato del Mondo Laser, la prima tappa della sesta stagione delle Extreme Sailing Series e una tappa del circuito degli RC44. Sempre più classi veliche scelgono l'Oman per estendere la stagione   agonistica anche nei periodi invernali perché la temperatura varia dai 20 ai 30 gradi e l'acqua non scende mai al di sotto dei 25°C. Inoltre, il sultanato dispone di infrastrutture di alto livello e di uno staff professionale. Grazie all'iniziativa Oman Sail, infine, la promozione della vela molto forte tra la popolazione e soprattutto tra i giovani.(ANS)  
