#titolo Assoecoplast,tavolo tecnico su bioshopper - Consumo & Risparmio - Ambiente&Energia
  ROMA - ''Se la popolazione italiana dimostra una cosi' apprezzabile attenzione, e' auspicabile che anche il prossimo governo affronti in modo deciso e radicale il dibattito sugli shopper, che non puo' essere ancora gestito in maniera ideologica come si e' fatto sino ad ora. Pertanto ribadiamo la necessita' di aprire un Tavolo tecnico di confronto tra tutte le parti coinvolte''. Cosi' Claudio Maestrini, presidente di AssoEcoPlast, commentando la ricerca di Ipso Ricerche commissionata da Assobioplastiche e relativa ai bioshopper e al loro gradimento da parte degli italiani. 
In merito alla critica mossa dagli intervistati sulla scarsa resistenza dei bioshopper, Maestrini ricorda che ''i materiali ecocompatibili non sono solo quelli compostabili, ma tutti quelli che hanno la caratteristica fondamentale di biodegradarsi nell'ambiente''. 
''I sacchetti con additivi verdi - prosegue - rappresentano una validissima alternativa green al problema della dispersione della plastica nell'ambiente, sono riconosciuti e utilizzati in altri Paesi, soprattutto a livello europeo, tanto che la Commissione Europea, nella sua lettera indirizzata al governo italiano lo scorso 26 ottobre, ha chiaramente statuito che la normativa italiana sugli shopper viola la Direttiva europea 94/62/CE sugli imballaggi''.  
