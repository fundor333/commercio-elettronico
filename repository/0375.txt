#titolo Satellite Fermi vede antimateria creata da temporali - Dossier - Scienza&Tecnica
  Getti di antimateria prodotti nell'atmosfera terrestre dai temporali sono stati intercettati dal satellite Fermi della Nasa come spettacolari lampi di luce ad di sopra delle nubi. 
 I cosiddetti lampi gamma terrestri (Tgf) sono un fenomeno noto, ma non erano mai stati osservati prima d'ora. Il telescopio Fermi e' riuscito a vederli grazie ai rivelatori del telescopio spaziale, progettati per catturare i  lampi gamma  emessi dai fenomeni piu' violenti che avvengono nell'universo, come le esplosioni di supernovae.    Il telescopio Fermi, al quale l'Italia partecipa con  Agenzia Spaziale Italiana (Asi) ,  Istituto Nazionale di Astrofisica (Inaf)  e  Istituto Nazionale di Fisica Nucleare (Infn) , ha inviato a Terra immagini suggestive, che mostrano getti molto luminosi e coloratissimi ''sparati'' al di sopra delle nubi temporalesche. Sono i raggi gamma prodotti quando le particelle di antimateria e quelle di materia, incontrandosi, si sono annichilate, cancellandosi a vicenda in un'esplosione.  
 Le immagini registrate da Fermi ''sono la prima evidenza diretta che i temporali producono fasci di antimateria'', ha detto Michael Briggs, dell'universita' dell'Alabama e membro del gruppo di ricerca del telescopio spaziale.    Solo uno strumento come Fermi poteva riuscire a catturare i lampi gamma terrestri, che avvengono con una rapidita' estrema (da 0,2 a 3,5 millisecondi). Si ritiene che ogni giorno nell'atmosfera avvengano almeno 500 eventi di questo tipo. Fermi li ha visti mentre i suoi strumenti, che ''sorvegliano'' l'intero universo a caccia di lampi gamma, erano orientati in direzione della Terra.  
