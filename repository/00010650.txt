#titolo Amsa Milano premiata per raccolta alluminio - Rifiuti & Inquinamento - Ambiente&Energia
 
            
            MILANO - Alla societa' di servizi ambientali di Milano, Amsa, e'
andato il 'Premio Resa' del Consorzio Nazionale per il Recupero
e il Riciclo degli imballaggi in Alluminio (CiAl) per i
risultati conseguiti nel 2012 nella raccolta differenziata del
materiale. Nel 2012 Amsa ha infatti raccolto 544,14 tonnellate
di imballaggi in alluminio di alta qualita', pari a 379,8 grammi
per abitante. 
   Il risultato ha permesso all'azienda di ricevere il premio da
CiAl, consistente in un corrispettivo pari a 28 euro per
tonnellata, per un totale di 15.235,92 euro, somma girata
integralmente al Comune di Milano e agli altri sette Comuni
serviti (Basiglio, Bresso, Novate Milanese, Pero, Segrate,
Settimo Milanese e Trezzano sul Naviglio). 
   ''E' dei cittadini di questi Comuni il merito principale per
il conseguimento di un cosi' ragguardevole obiettivo
quantitativo - commenta Amsa in una nota -. Per Amsa si tratta
di una conferma: l'azienda, infatti, ha sempre ottenuto nel
corso degli anni il riconoscimento da CiAl. I risultati sono
costantemente migliorati e nell'ultimo anno e' stato registrato
un incremento nella raccolta dell'alluminio del 18%''.
