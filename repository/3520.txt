#titolo Zingaretti, sede gratuita casa Peter Pan - Lazio
     (ANSA) - ROMA, 14 MAR - Peter Pan tornera' a volare. Non c'e'
piu' nessun rischio di sfratto per la struttura che ospita a
Roma i bambini malati di tumore e le loro famiglie. Ad
annunciarlo il presidente della Regione Lazio Nicola Zingaretti
che ha detto 'andremo avanti sicuramente sulla strada del
comodato d'uso gratuito. La casa di Peter Pan rappresenta un
esempio di quello che vogliamo costruire nel Lazio,
l'integrazione socio-sanitaria'. Per Alemanno, 'si tratta di un
atto di giustizia atteso da tutti'.
