#titolo In Peru' piu' grande impianto depurazione acque Sudamerica - Rifiuti & Inquinamento - Ambiente&Energia
  ROMA - Al via in Peru' i lavori per il piu' grande impianto di trattamento delle acque del Sud America. 
Secondo quanto riportato da Bloomberg, la nuova struttura depurera' le acque per quasi la meta' dei nove milioni di abitanti della capitale sudamericana. 
Il presidente peruviano, Ollanta Moise's Humala, ha detto che l'impianto di Taboada, costruito dalla spagnola Actividades de Construccion & Servicios SA, sara' a pieno regime entro luglio. 
La struttura aumentera' la capacita' di trattamento delle acque reflue a Lima e nel vicino porto di Callao, passando cosi' dal 16% di oggi al 75%. Inoltre, secondo Humala, dopo la rimozione dei rifiuti solidi, il liquido residuo sara' pompato in mare a quattro chilometri di distanza dalla costa. 
''Questo impianto fa parte del piano per risolvere il problema dell'acqua e degli scarichi a Lima e Callao -  ha spiegato il presidente peruviano -. Gran parte di cio' che mangiamo viene dal mare quindi abbiamo bisogno di trattare bene la natura''.  
