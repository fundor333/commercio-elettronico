#titolo Porti: Rotterdam, fondi UE per nuovo terminal container - Porti e Logistica - Mare
  (ANSA) - BRUXELLES, 10 FEB - L'Unione Europea co-finanzierà il progetto di costruzione del terminal multimodale di ultima generazione in costruione nel porto di Rotterdam, in Olanda. 
 Il finanziamento dell'UE sarà di 5 milioni, nelle previsioni il 10% del costo totale dell'opera,  reperiti dal fondo dedicato al Programma TEN-T ( Rete trans-europea di trasporto). Il progetto dovrà essere completato entro la fine del 2014. 
 Una volta terminato, il Rotterdam World Gateway ( RWG ) terminal aspira a ottenere il più alto rapporto di « modal shift » (la possibilità di trasportare merci su mezzi di trasporto alternativi alla gomma) per un terminal container in Europa.  In questa maniera il terminal utilizzerà una struttura ottimale per processare efficientemente grandi quantità di merci mediante i diversi mezzi di trasporto, focalizzandosi sulle strutture richieste per il trasbordo dei beni verso o a partire dal porto su rotaia e su fiume. 
 La realizzazione di questo terminal container aumenterà il trasporto intermodale tra il porto di Rotterdam e l'hinterland europeo. 
 L'obbiettivo del  RWG  è di ridurre la quota su strada del trasporto di merci dall'hinterland al porto e viceversa dall'attuale 50 % al 35 % entro il 2016.  
