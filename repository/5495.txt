#titolo Sindacati preoccupati dopo Fitch: ora un governo - Politica
  CAMUSSO, AGENZIE RATING SONO CAUSA CRISI   - "Le agenzie di rating per me non sono un riferimento, sono la causa della crisi e fanno finta di non saperlo". Così Susanna Camusso, numero uno della Cgil, sul declassamento dell'Italia da parte di Fitch.   
ANGELETTI, PUO' ESSERE SEGNALE CHE NON CE LA CAVEREMO   - "Il declassamento annunciato da Fitch è grave perché può essere l'inizio di quella discesa che tutti temiamo e che finora non è avvenuta. Tutti stavano a guardare come ce la saremmo cavata. Questo provvedimento può sembrare l'opinione che non ce la caveremo, per questo è grave". Lo ha detto il segretario generale della Uil, Luigi Angeletti, ad un convegno a Torino sugli scioperi del '43. BONANNI, POLITICA INCAPACE FAR FRONTE PROBLEMI  - "L'economia non va bene, i debiti sembrano insolvibili: è chiaro che un Paese annoverato tra quelli più sviluppati ne risente moltissimo". Così il leader della Cisl, Raffaele Bonanni, commenta il declassamento dell'Italia da parte di Fitch. Secondo Bonanni, il declassamento è causato da "una politica rissosa, incapace di scegliere la strada della responsabilità, incapace di far fronte ai gravi problemi". 
   
