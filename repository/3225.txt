#titolo Biometano puo' coprire 10% consumi - Rinnovabili - Ambiente&Energia
  ROMA - Il metano ottenuto dal biogas sarebbe in grado di sostituire quello di origine fossile, contribuendo alla riduzione dell'effetto serra e dell'inquinamento atmosferico. Lo conferma uno studio commissionato da EnergEtica a Althesys, che vuole mettere in luce i potenziali di un biocarburante la cui produzione in Italia supera i 5 miliardi di metri cubi l'anno, coprendo fino al 10% del nostro consumo lordo di energia.     Ma i benefici del biometano non risiedono solo nella sua disponibilita', in grado di contribuire all'indipendenza energetica del nostro Paese costretto ad approvvigionarsi da nazioni politicamente instabili. Secondo la ricerca, il biometano impiegato per l'autotrasporto, ha un bilancio ambientale superiore a ogni altro carburante oggi disponibile, vantaggio di cui tenere conto in considerazione dell'aumento del 42,6% che ha interessato le immatricolazioni dei veicoli a metano nel corso del 2012.     Il biometano, che viene prodotto attraverso i processi di fermentazione delle sostanze organiche ha le stesse performance del gas metano. Ricorda lo studio che i contenuti percentuale  di metano vero (CH4) in questo biocombustibile, rispetto al gas algerino e a quello del mare del Nord, puo' essere anche superiore, offrendo cosi' prestazione concorrenziali.  
