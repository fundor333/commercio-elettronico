#titolo Sequestro 7 autocarri trasporto alimenti - Basilicata
     (ANSA) - POTENZA, 14 MAR - Risultati non idonei al trasporto
di sostanze alimentari deperibili, sette autocarri sono stati
sequestrati nel Potentino, nel Materano e nel Salernitano dalla
squadra di Polizia giudiziaria del Compartimento per la
Basilicata della Polizia stradale che, in provincia di Potenza,
ha sequestrato anche un'officina. Durante l'operazione
''Sottozero'', e' stato scoperto che nell'officina sequestrata
venivano falsificate le attestazioni (Atp) per la conformita'
delle strutture frigorifere.
