#titolo Verdi, arie rare con Abbado e Pavarotti - Spettacolo
     (ANSA) - ROMA, 13 MAR - Per il bicentenario della nascita di
Giuseppe Verdi (1813), dalla Warner Music torna in catalogo
'Giuseppe Verdi - Pagine Inedite', il prezioso cd registrato fra
il 1978 e il 1980 da Claudio Abbado e Luciano Pavarotti. E' una
versione rimasterizzata che contiene quelle rarissime arie per
tenore scritte da Verdi, eseguite una sola volta e poi
definitivamente sostituite nelle versioni definitive delle sue
opere Simon Boccanegra, Ernani, Attila, I due Foscari, I Vespri
Siciliani e Aida.
