#titolo Acqua: Federutility, ottime novita' annunciate da Authority - Acqua: Top News - Ambiente&Energia
  DATA[
<p 
 (ANSA) - ROMA, 27 GIU - ''Per essere la prima relazione annuale dell'Autorita' dell'energia a contenere anche un capitolo dedicato alle risorse idriche, le novita' annunciate sono ottime e abbondanti''. Cosi' Adolfo Spaziani, direttore generale di Federutility (la Federazione che riunisce tutte le aziende italiane dell'acqua e i distributori locali dell'energia e del gas) commenta la relazione annuale al Parlamento dell'Authority per l'energia. ''Attendiamo gli Stati Generali dell'acqua che il presidente Bortoni ha annunciato - aggiunge Spaziani - ma si puo' gia' plaudire all'annuncio della nascita di un fondo pubblico che possa raccogliere le risorse necessarie agli investimenti nel ciclo idrico''. La garanzia di linee di finanziamento agevolate, prosegue il direttore generale di Fedeutility, ''potrebbe finalmente sbloccare i progetti gia' esistenti, con benefici per la rete idrica, per la depurazione, dove siamo sotto osservazione Ue, e per l'occupazione''. Secondo Spaziani sono due i punti toccati dall'Authority da porre in evidenza: il mercato del gas e le sanzioni per i cosiddetti ''contratti non richiesti''. Per il mercato del gas ''per produrre benefici sulle bollette dei consumatori, deve trasferire la concorrenza anche a monte. Le misure di riduzione fiscale e le operazioni su Snam, vanno in questa direzione, quindi sono apprezzabili e da perseguire''. Quanto alle procedure commerciali scorrette ed all'attivazione di contratti non richiesti dai clienti, conclude il direttore di Federutility, ''non solo apprezzo la stretta dell'Autorita', ma annuncio che stiamo lavorando ad un codice di autodisciplina ancora piu' severo. Contro le pratiche scorrette saremo inflessibili, sia come federazione che come singole aziende''.  
