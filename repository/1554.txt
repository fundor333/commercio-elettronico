#titolo Senza soldi ruba camicia per cresima - Piemonte
     (ANSA) - ALBA (CUNEO), 12 MAR - Un pensionato, in difficolta'
economiche, ruba una camicia e una cravatta per indossarli alla
cresima del nipote. E' stato denunciato dai carabinieri di Alba
per furto aggravato. L'anziano, 65 anni, abitante in un paesino
vicino ad Alba, e' incensurato e per tutta la vita ha fatto
l'artigiano.La refurtiva, del valore commerciale di 75 euro, e'
stata riconsegnata ai negozianti. In caserma l'indagato ha
raccontato di vivere con la pensione minima da circa 500 euro al
mese.
