#titolo Edicola Fiorello, cori da stadio per Papa - Speciali
  
Omaggio al papa nell'edicola di Fiorello: sulle note di 'Scende la pioggia', lo showman dedica al nuovo pontefice 'Vengo dall'Argentinà, che termina con un 'Grande Papa Francesco!!!'. La rivisitazione recita così: "Vengo dall'Argentina, sono venuto a Roma, per il Conclave mi han chiuso a chiave. Solo dopo due giorni, lo dico con orgoglio, hanno votato papa Bergoglio. Papa Francesco sono io, vi saluto a modo mio, buonasera buonasera. Amo l'Italia come voi, anche il tango più che mai, sono stato fidanzato. Papa Francesco sono io". Immancabile l'ironia di Fiorello sul momento della nomina "Quando si apriva la finestra, io c'ho avuto un attimo che ho pensato davvero fosse...fosse... Oscar Giannino!" E poi: "Papa Francesco è uno di noi, ha la croce di legno, si sposta in autobus e in bicicletta con la scritta 'Papa a bordo', paga il conto, ora lo imiteranno tutti. Già tutti sono lanciati. Piace piace piace piace tanto!". E scherza anche su papa Benedetto XVI: "Secondo me un po' Ratzinger se lo sò già scordati, ieri lo hanno lasciato lì al Castello, manco il vassoio della cena gli hanno portato... Ratzinger un po' ha rosicato, appena ha visto che il papa era argentino ha detto 'Pero' seconto me Pelé rimane il più pravò".  
