#titolo Ronaldo: suo figlio si chiama Cristiano - Mondiali Sudafrica
  (ANSA) - LONDRA - Si chiama Cristiano, proprio come il papa', il primogenito di Ronaldo. E' stata la famiglia del portoghese a rivelare il nome del neonato, nato dalla relazione segreta del Pallone d'Oro con una misteriosa ragazza statunitense, pagata 12 milioni di euro per il suo silenzio. Mentre il papa', in compagnia della fidanzata russa Irina Shayk, e' in vacanza negli Stati Uniti, sono la mamma Dolores e la sorella Katia a prendersi cura del piccolo Cristiano in una villa ad Algarve.     ''Il bambino sta molto bene - le parole della sorella Katia -. Ce ne stiamo occupando noi mentre Cristiano e' via. E' stato Cristiano a scegliere il nome del bimbo ma a noi piace. Assomiglia al papa' e un po' a me, ha i nostri occhi. Mentre non conosciamo la mamma, non l'abbiamo mai incontrata''.     La sorella di Ronaldo non ha voluto confermare ne' smentire se il fratello, per diventare papa', sia ricorso ad una mamma-surrogato. ''Alcune persone pensano che sia una situazione strana, ma noi no. Siamo molto contenti - conclude - di quello che ha fatto Cristiano''.  
