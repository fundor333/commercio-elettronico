#titolo Nautica: Marina Dâ€™Arechi ai Saloni di Londra a Dusseldorf - Nautica e Sport - Mare
  (ANSA) - GENOVA, 14 GEN - Il  Marina di Arechi  e' pronto ad accogliere, nel 2013, la clientela estera con una nuova offerta di servizi che verranno presentati al London International Boat Show, in programma dal 12 al 20 gennaio, e al Boot di Dusseldorf, dal 19 al 27 gennaio. 
Con l'acquisto di un travel lift con capacita' di sollevamento di 220 tonnellate, che sara' consegnato contemporaneamente al completamento della zona cantiere nel prossimo mese di marzo, sara' possibile garantire tutte le attivita' di manutenzione alle imbarcazioni clienti del marina e affrontare importanti interventi di refitting su yacht di ogni dimensione, che permettera' un significativo rilancio della cantieristica di qualita' nell'area salernitana, con una dotazione infrastrutturale fino ad oggi non disponibile. 
''Si tratta di un investimento essenziale ai fini del completamento della nostra offerta'' ha sottolineato il presidente del Marina d'Arechi, Agostino Gallozzi ''che va ad affiancarsi a tutti i servizi di manutenzione a mare e a terra gia' previsti. Marina d'Arechi dalla prossima stagione sara' non solo un porto sicuro per ogni tipologia di imbarcazione, ma anche uno dei piu' grandi e importanti marina del Mediterraneo, con tutti i confort che un diportista soprattutto straniero richiede nelle sue soste in Italia''. 
A Dusseldorf, presso lo stand 13-A59, messo a disposizione dalla Camera di Commercio di Salerno, verranno inoltre inaugurate importanti collaborazioni nell'ambito del charter nautico.  (ANSA).  
