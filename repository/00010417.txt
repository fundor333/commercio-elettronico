#titolo Concordia: chiesto processo a Schettino,Costa patteggia  - Crociere e Traghetti - Mare
   (di Michele Giuntini) (ANSA) - FIRENZE, 25 FEB - La richiesta di processo per Francesco Schettino, quella di patteggiamento di Costa Crociere spa, e la svolta web 2.0 di procura e tribunale di Grosseto per avvisare oltre 4.200 parti offese con YouTube e Facebook. A Grosseto l'inchiesta sul naufragio della Costa Concordia il 13 gennaio 2012 all'Isola del Giglio segna un'altra tappa verso le aule di tribunale e chiarisce vari punti come la posizione di Costa: la compagnia era indagata da mesi. Invece, omicidio plurimo, naufragio, lesioni, abbandono della nave, abbandono di incapaci a bordo sono, messe in fila, tutte le colpe di Schettino contenute nella richiesta di rinvio a giudizio presentata oggi dalla procura di Grosseto al tribunale. Per il comandante cade solo l'accusa di aver cooperato nella distruzione dell'habitat del Giglio portando la Costa Concordia a scontrarsi contro gli scogli per lo "scellerato" inchino. Ma contro Schettino la sfilza delle altre accuse più pesanti rimane integra: quella sera ci furono 32 morti, di cui due dispersi. E numerosi furono i feriti oltre ai danni materiali. Per Schettino il procuratore capo di Grosseto, Francesco Verusio, parla di "smisurata responsabilita" e di "criminale gestione dell'emergenza" mentre in una nota ufficiale della procura si snocciolano, precisandole, le decisioni degli inquirenti sugli indagati. Tra queste, il consenso dato all'istanza di patteggiamento proposta da Costa Crociere spa: se il giudice la ammette, la compagnia rischia di patteggiare una sanzione da un milione di euro per illecito amministrativo dovuto ai reati di omicidio plurimo e lesioni plurime colpose. Riguardo agli altri indagati i pm - insieme a Verusio, i sostituti Alessandro Leopizzi, Stefano Pizza, Maria Navarro - chiedono il processo per omicidio colposo e lesioni colpose plurime per gli ufficiali presenti in plancia al momento dell'urto, Ciro Ambrosio e Silvia Coronica; per il timoniere indonesiano Jacob Rusli Bin, che avrebbe frainteso gli ordini di Schettino per problemi di comprensione della lingua; per il direttore dell'albergo di bordo, Manrico Giampedroni, che non coordinò correttamente il soccorso e l'evacuazione dei turisti; per il 'fleet crisis coordinator' di Costa spa quella sera, Roberto Ferrarini. Di naufragio colposo sono accusati con Schettino, Coronica, Ambrosio e Rusli Bin. Di abbandono della nave, invece, resta accusato solo Schettino. Fuori dall'inchiesta gli altri. La procura ha chiesto l'archiviazione per Roberto Bosio, il comandante in seconda della nave, cosiddetto 'k2' nel gergo di bordo, che al momento dell'urto contro gli scogli dell'Isola del Giglio era a riposo: aveva già svolto il suo turno e aveva ceduto il comando a Schettino; era accusato di cooperazione in omicidio colposo. Verso l'archiviazione anche l'ufficiale Salvatore Ursino, che era in addestramento, e l'ufficiale addetto alle comunicazioni Andrea Bongiovanni, che subì pressioni da Schettino per non riferire alle capitanerie la verità sulle gravi avarie alla nave. Archiviate le posizioni del cartografo Simone Canessa, cui fu ordinata la rotta di avvicinamento al Giglio, e di due indagati tra il personale 'di terra' della Costa: il vicepresidente Manfred Ursprunger e il funzionario dell'unità di crisi Paolo Giacomo Parodi. Sempre Verusio ha sottolineato che dopo indagini "sofisticatissime", "la vicenda non presenta alcun 'mistero' irrisolto" e che "la causa determinante degli eventi di naufragio, morti e lesioni sia purtroppo riconducibile al 'fattore umano'". Nessuna perplessità quindi per la procura. Si ritiene alleggerita la difesa di Schettino: "La posizione del comandante sta risalendo in maniera vertiginosa e le responsabilità, dalle sue spalle, stanno ricadendo a pioggia su molti altri, compagnia inclusa", commentano gli avvocati Domenico e Francesco Pepe. Le decisioni sono state pubblicate in sei lingue su Facebook e in un messaggio video su YouTube: una 'veste' 'web 2.0' degli uffici giudiziari di Grosseto inedita per la giustizia italiana ma utile per avvisare "per pubblici annunci" oltre 4.200 parti offese in tutto il mondo. Prossima tappa, la fissazione dell'udienza preliminare da parte del giudice Pietro Molino.(ANSA). CONCORDIA: CHIESTO PROCESSO A SCHETTINO,COSTA PATTEGGIA OLTRE 4.000 PARTI OFFESE E PROCURA AVVISA SU YOUTUBE E FACEBOOK FIRENZE (di Michele Giuntini) (ANSA) - FIRENZE, 25 FEB - La richiesta di processo per Francesco Schettino, quella di patteggiamento di Costa Crociere spa, e la svolta web 2.0 di procura e tribunale di Grosseto per avvisare oltre 4.200 parti offese con YouTube e Facebook. A Grosseto l'inchiesta sul naufragio della Costa Concordia il 13 gennaio 2012 all'Isola del Giglio segna un'altra tappa verso le aule di tribunale e chiarisce vari punti come la posizione di Costa: la compagnia era indagata da mesi. Invece, omicidio plurimo, naufragio, lesioni, abbandono della nave, abbandono di incapaci a bordo sono, messe in fila, tutte le colpe di Schettino contenute nella richiesta di rinvio a giudizio presentata oggi dalla procura di Grosseto al tribunale. Per il comandante cade solo l'accusa di aver cooperato nella distruzione dell'habitat del Giglio portando la Costa Concordia a scontrarsi contro gli scogli per lo "scellerato" inchino. Ma contro Schettino la sfilza delle altre accuse più pesanti rimane integra: quella sera ci furono 32 morti, di cui due dispersi. E numerosi furono i feriti oltre ai danni materiali. Per Schettino il procuratore capo di Grosseto, Francesco Verusio, parla di "smisurata responsabilita" e di "criminale gestione dell'emergenza" mentre in una nota ufficiale della procura si snocciolano, precisandole, le decisioni degli inquirenti sugli indagati. Tra queste, il consenso dato all'istanza di patteggiamento proposta da Costa Crociere spa: se il giudice la ammette, la compagnia rischia di patteggiare una sanzione da un milione di euro per illecito amministrativo dovuto ai reati di omicidio plurimo e lesioni plurime colpose. Riguardo agli altri indagati i pm - insieme a Verusio, i sostituti Alessandro Leopizzi, Stefano Pizza, Maria Navarro - chiedono il processo per omicidio colposo e lesioni colpose plurime per gli ufficiali presenti in plancia al momento dell'urto, Ciro Ambrosio e Silvia Coronica; per il timoniere indonesiano Jacob Rusli Bin, che avrebbe frainteso gli ordini di Schettino per problemi di comprensione della lingua; per il direttore dell'albergo di bordo, Manrico Giampedroni, che non coordinò correttamente il soccorso e l'evacuazione dei turisti; per il 'fleet crisis coordinator' di Costa spa quella sera, Roberto Ferrarini. Di naufragio colposo sono accusati con Schettino, Coronica, Ambrosio e Rusli Bin. Di abbandono della nave, invece, resta accusato solo Schettino. Fuori dall'inchiesta gli altri. La procura ha chiesto l'archiviazione per Roberto Bosio, il comandante in seconda della nave, cosiddetto 'k2' nel gergo di bordo, che al momento dell'urto contro gli scogli dell'Isola del Giglio era a riposo: aveva già svolto il suo turno e aveva ceduto il comando a Schettino; era accusato di cooperazione in omicidio colposo. Verso l'archiviazione anche l'ufficiale Salvatore Ursino, che era in addestramento, e l'ufficiale addetto alle comunicazioni Andrea Bongiovanni, che subì pressioni da Schettino per non riferire alle capitanerie la verità sulle gravi avarie alla nave. Archiviate le posizioni del cartografo Simone Canessa, cui fu ordinata la rotta di avvicinamento al Giglio, e di due indagati tra il personale 'di terra' della Costa: il vicepresidente Manfred Ursprunger e il funzionario dell'unità di crisi Paolo Giacomo Parodi. Sempre Verusio ha sottolineato che dopo indagini "sofisticatissime", "la vicenda non presenta alcun 'mistero' irrisolto" e che "la causa determinante degli eventi di naufragio, morti e lesioni sia purtroppo riconducibile al 'fattore umano'". Nessuna perplessità quindi per la procura. Si ritiene alleggerita la difesa di Schettino: "La posizione del comandante sta risalendo in maniera vertiginosa e le responsabilità, dalle sue spalle, stanno ricadendo a pioggia su molti altri, compagnia inclusa", commentano gli avvocati Domenico e Francesco Pepe. Le decisioni sono state pubblicate in sei lingue su Facebook e in un messaggio video su YouTube: una 'veste' 'web 2.0' degli uffici giudiziari di Grosseto inedita per la giustizia italiana ma utile per avvisare "per pubblici annunci" oltre 4.200 parti offese in tutto il mondo. Prossima tappa, la fissazione dell'udienza preliminare da parte del giudice Pietro Molino.(ANSA).   
