#titolo Italia 150: a Potenza mostra 'L'arte non e' cosa nostra' - Italia 150
  Sono 43 le opere - tra dipinti, sculture, fotografie e installazioni - esposte nella Galleria civica d i Palazzo Loffredo , a Potenza,  "L'arte non è cosa  nostra - Regione Basilicata" , curata da  Vittorio Sgarbi , e promossa dal Padiglione Italia alla 54/a esposizione internazionale d'arte della Biennale di Venezia per il 150/o anniversario dell'Unità d'Italia. La mostra, inaugurata in serata, sarà aperta fino al 27 novembre: al taglio del nastro hanno partecipato, oltre a Sgarbi, i sindaci di Potenza e Matera,  Vito Santarsiero  e  Salvatore Adduce , e il governatore lucano,  Vito De Filippo . L'intento, ha spiegato il critico d'arte, è di "offrire un posto al sole a tutti gli artisti, con un profondo senso di democrazia e nel rispetto degli ideali del 150/o dell'Unità, evitando l'avarizia del restringimento a una decina di artisti come avvenuto in passato". De Filippo ha invece evidenziato "l'importanza di questa iniziativa, non solo dal punto di vista culturale, ma anche per la 'resistenza geografica' che ogni giorno portiamo avanti perché qualcuno si prende la briga di cambiare la cartina". Per Santarsiero "si tratta di una grande vetrina per l'arte lucana e per i nostri artisti, per proporsi ed esprimere, attraverso le loro opere sensibilità e specificità della nostra terra".   
