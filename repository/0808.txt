#titolo Primi passi della formazione di un organismo - Biotech - Scienza&Tecnica
  Ecco le tre tappe fondamentali nello sviluppo dell'embrione nella prima settimana di sviluppo: 
 2-3 GIORNI: la divisione dell'ovocita ha dato luogo a un insieme di  sei-otto cellule tutte perfettamente identiche e totipotenti, ossia  ognuna di esse e' teoricamente in grado di prendere qualsiasi direzione  nello sviluppo ed ha le stesse possibilita' di diventare una cellula del  sangue, della pelle o un neurone. Nella pratica della fecondazione  assistita il trasferimento nell'utero dell'embrione ottenuto in provetta  e' possibile da questo stadio. 
     4 GIORNI: si e' formata la morula, ossia un aggregato che puo'  comprendere da 16 a 32 cellule, ognuna delle quali lentamente comincia  ad organizzarsi e a distinguersi dalle altre. 
     5-6 GIORNI: le cellule sono diventate almeno 80-100 e si sono ormai  organizzate nella blastocisti. Ogni cellula ha gia' un destino segnato  ed e' destinata a formare organi e tessuti. Questo e' lo stadio di  sviluppo nel quale e' possibile prelevare le cellule staminali, annidate  nel cuore della blastocisti. Questa e' una struttura sferica, formata  da tre strati concentrici di cellule, chiamati foglietti embrionali.  All'interno c'e' una cavita', in un angolo della quale si annida la  culla delle staminali: il cosiddetto ''bottone embrionario''. 
   
    
