#titolo Salute: congresso Siprec, inquinamento e stress nemici cuore - Medicina  - Salute e Benessere
     (ANSA) - NAPOLI, 15 MAR - A mettere a rischio la salute del
nostro cuore possono essere anche lo stress o l'inquinamento
atmosferico. La Siprec, Società Italiana per la Prevenzione
Cardiovascolare, presieduta dal professor Bruno Trimarco, ha
voluto dedicare la giornata inaugurale dell'XI congresso
nazionale ad analizzare questi fattori di rischio emergenti e il
ruolo che i mass media possono svolgere nell'aiutare i medici
nella salvaguardia di una corretta informazione.    L'inquinamento atmosferico, al quale è stata dedicata una
tavola rotonda, è secondo gli esperti il sorvegliato speciale al
quale fare una grande attenzione. Ô emersa l'importanza di
sensibilizzare l'opinione pubblica sulle sane abitudini
quotidiane: un adeguato esercizio fisico svolto in ambienti
salutari e una dieta ricca di antiossidanti (pomodori,
barbabietole, arance rosse, carote) possono ridurre l'incidenza
dei fattori di rischio cardiovascolare.    Secondo le stime dell'Oms, ogni anno circa oltre un milione e
trecentomila morti sono attribuibili all'inquinamento
atmosferico, diecimila solo nel nostro Paese. Meno noto al
pubblico, ma altrettanto pericoloso è l'inquinamento indoor,
cioè quello degli ambienti chiusi, nei quali viviamo la maggior
parte del nostro tempo. (ANSA).
