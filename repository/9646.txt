#titolo Perde controllo moto, muore 48enne - Toscana
     (ANSA) - POGGIBONSI (SIENA), 16 MAR - Un motociclista 48enne di
origine siciliane ma residente a Poggibonsi (Siena) e' morto
questa mattina, poco prima delle 7, in un incidente stradale
avvenuto nei pressi dell'ingresso del raccordo Siena-Firenze, in
direzione Firenze. Per cause ancora da accertare l'uomo, che
stava andando a lavoro nel capoluogo toscano, avrebbe perso il
controllo della moto sbattendo violentemente la testa contro il
guardrail. Lascia la moglie e un figlio adolescente.
