#titolo Bmw, ricavi record per il gruppo nel 2012, +11,7% - Industria e Mercato - Motori
  ROMA - Il gruppo Bmw ha chiuso l'esercizio 2012 con entrate record a 76,848 miliardi di euro, in aumento dell'11,7% su base annua, e utili in crescita del 4,4% a 5,1 miliardi. I ricavi del segmento automotive hanno registrato un incremento dell'11% a 70,208 miliardi, comunica l'azienda tedesca, grazie all'aumento delle consegne di veicoli marchio Bmw, Mini e Rolls-Royce, che nel 2012 hanno raggiunto 1.845.186 unita' (+10,6%). 
Le vendite del brand Bmw sono salite dell'11,6% a 1.540.085 veicoli, superando per la prima volta la soglia del milione e mezzo di unita' in un esercizio fiscale. Il marchio Mini ha oltrepassato invece il traguardo delle 300mila unita', riportando un aumento del 5,8% a 301.526 auto. Per Rolls-Royce le consegne si sono attestate a 3.575 unita', l'1% in piu' rispetto all'anno precedente. 
A trainare la crescita del gruppo in termini di volumi e' l'Asia (493.393 auto vendute, +31,4%). Positivo anche il risultato nelle Americhe (425.382 unita',+11,8%). In Europa l'incremento si e' limitato a un +0,8% con 865.417 veicoli consegnati.  
