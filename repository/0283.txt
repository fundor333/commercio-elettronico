#titolo Autovie Venete: trattativa piano terza corsia in Cda - Autovie Venete
     (ANSA) - TRIESTE, 26 FEB - Una ricognizione sugli ultimi
passaggi relativi al reperimento delle risorse economiche per la
realizzazione della terza corsia della A4 e' stata al centro del
consiglio di amministrazione di Autovie Venete.    Il presidente Emilio Terpin ha effettuato una serie di
comunicazioni fra le quali l'apertura al traffico per sabato 2
marzo del casello di Villesse, la nuova stazione costruita
durante i lavori di adeguamento a sezione autostradale del
raccordo Villesse-Gorizia. Terpin ha anche relazionato sulle
collaborazioni con TurismoFvg per quanto riguarda
l'ottimizzazione degli strumenti di comunicazione: i totem touch
screen verranno utilizzati in sinergia per diffondere le
informazioni sul traffico e quelle turistiche. (ANSA).
