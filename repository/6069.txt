#titolo Gay: no a matrimonio, campagna francese arriva a Strasburgo - Internet e societ√† - ANSA Europa
     (ANSA) - STRASBURGO, 12 MAR - La crociata contro il
matrimonio gay in Francia ha fatto oggi tappa al Parlamento Ue
di Strasburgo con una conferenza stampa organizzata per invocare
la mobilitazione europea in vista della manifestazione del 24
marzo a Parigi sui Campi Elisi. Mattatrice l'umorista Frigide
Barjot, fondatrice e portavoce del collettivo 'Manif pour tous'. ''Si tratta della preservazione della perennita' della specie
umana (..) i bambini devono nascere da un uomo e da una donna'',
ha affermato Barjot. Il suo obiettivo e' che la manifestazione
di Parigi del 24 marzo blocchi il progetto di legge Taubira, in
esame al Senato francese, che prevede il matrimonio e la
possibilita' di adozione per le coppie gay. 
   ''Non e' la prima volta che la Francia si mostra portatrice
di luce - ha affermato ancora Barjot - e' successo fino e giusto
dopo la Rivoluzione francese, questo puo' essere un cambio di
tendenza contro questa specie di ideologia che vuole rimpiazzare
la legge della procreazione naturale per quella di una
procreazione artificiale''. A invitare lei e Xavier Bongibault,
attivista gay contrario al ''matrimonio per tutti'' sono stati
Jean Pierre Audy, presidente della delegazione francese del Ppe,
e lo spagnolo Jaime Mayor Oreja, vice Presidente dello stesso
partito. (ANSA).
