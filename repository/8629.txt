#titolo L'energia solare - Ambiente&Energia
  L’energia solare è l’energia raggiante sprigionata dal Sole per effetto  di reazioni nucleari (fusione dell’idrogeno) e trasmessa alla Terra (ed  in tutto lo spazio circostante) sotto forma di radiazione  elettromagnetica. Essa è rinnovabile in quanto la sua fonte (il sole) è  inesauribile e ha un impatto ambientale molto limitato rispetto ai  combustibili fossili. Può essere termica o fotovoltaica. Termica : comprende le tecnologie  in cui la radiazione solare viene utilizzata per produrre calore. Il  maggiore settore di applicazione è quello per la produzione dell’acqua  calda e per il riscaldamento delle abitazioni private. È anche possibile  produrre energia elettrica specialmente in Paesi a forte irradiazione  solare con impianti di dimensioni fino a 200Mw. Fotovoltaica : si basa sul modulo  fotovoltaico che, costituito da diverse celle, trasforma l’energia  contenuta nella radiazione solare in energia elettrica. 
Questa energia può essere accumulata in batterie  per renderla sempre disponibile (e allora si parla di impianti solari  autonomi, solitamente realizzati per alimentare carichi elettrici  distanti dalla rete), oppure può essere immediatamente utilizzata  dall’utenza, anche senza l’adozione di batterie (è il campo degli  impianti connessi alla rete).  
