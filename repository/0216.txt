#titolo Fratellini avvelenati: sms minacce madre - Cronaca
     (ANSA) - AGRIGENTO, 18 MAR - Un sms con la scritta 'Fuori
dall'Italia' sarebbe stato inviato alcuni giorni prima dell'
avvelenamento alla madre di Sebastian, il romeno di 5 anni morto
dopo avere mangiato cioccolatini al pesticida insieme ai due
fratellini di 7 e 10 anni, che sono stati invece salvati dai
medici. Lo affermano parenti della coppia all'emittente romena
Antenna 1. Secondo una cugina, la donna ha avuto una relazione
con un italiano che potrebbe aver scatenato la vendetta.
