#titolo A Buggerru piazza per morti lavoro 1913 - Sardegna
     (ANSA) - CAGLIARI, 18 MAR - Inaugurata a Buggerru la piazza
dedicata alle quattro cernitrici morte in un incidente sul
lavoro cento anni fa nella miniera di Gennarenas. Il sindaco
Silvano Farris ha inaugurato l'installazione realizzata dallo
scultore Pinuccio Sciola e dedicata a Laura Lussana, Maria
Angela Saiu, Anna Rita Pinna e Anna Rosa Murgia morte il 18
marzo 1913 mentre lavoravano in miniera. La manifestazione e'
stata promossa dalla Cgil e organizzata dal Comune di Buggerru
con la Cooperativa Piccola Parigi.
