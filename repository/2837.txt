#titolo La Puglia alla Bit  - Nelle Regioni - In Viaggio
   Mare, sport, natura, enogastronomia, arte, cultura, tradizione, spiritualita', eventi e intrattenimento: la Puglia presenta alla Borsa internazionale del turismo 2013 (dal 14 al 17 febbraio) i suoi principali prodotti, con la novita' del pacchetto di attivita' ed esperienze di viaggio per i mesi non estivi 'Discovering Puglia'. Offre ai turisti la possibilita' di vivere gratuitamente la Puglia in tutte le sue meraviglie ed agli operatori turistici pugliesi un servizio aggiuntivo da proporre ai propri clienti. L'altra novita' e' 'My Puglia Experience', con il coinvolgimento del pubblico giovanile attraverso i social media. Confermate 'Puglia Open days', con iniziative che si svolgono in contemporanea in tutta la regione, come in una grande 'sightseeing tour' per i turisti, e 'Masserie sotto le stelle', giunto alla sua terza edizione nell'ambito delle attivita' delle masserie didattiche. La Puglia si presenta al pubblico della Bit con l'agenzia regionale del turismo 'Pugliapromozione' e gli operatori turistici privati, tutti assieme nello stand (di 500 mq), dove sono previste numerose iniziative e attivita' di promozione. Sono dodici i co-espositori che hanno delle postazioni di lavoro personalizzate nell'area Puglia: Consorzio Vie Sacre, Gtours - Associazione Opera, Promodaunia, Albatravel Lecce, Gal Terre di Murgia - Gal Sud-Est Barese, Welcome in Puglia - Consorzio di operatori turistici, Grotte di Castellana, Federalberghi Puglia, Puglia Imperiale Turismo, Grand Hotel Terme - Margherita di Savoia, Consorzio sociale C.a.s.a. (Consorzio attivita' specialistiche per le diverse abilita'), Iberotel Apulia. L'idea di Pugliapromozione, a partire proprio dalla Bit di quest'anno e' di andare sui mercati in maniera organizzata insieme alle imprese turistiche della Puglia. In quest'ottica, dall'inizio del 2013 e' stato lanciato un portale per gli operatori professionali che lavorano in Puglia e con la Puglia, il destination management system Dms. Ogni azienda (to, adv, struttura ricettiva, società di servizi, ecc.) puo' registrarsi al Dms, creare un proprio profilo impresa ed interagire con Pugliapromozione dando indicazioni su prodotti e mercati, manifestando l'interesse e accreditandosi a fiere e workshop, partecipando al circuito degli educational tour e press trip. Fitto il programma (in allegato) degli appuntamenti, con eventi quotidiani che si succedono tra le aree cooking e conferenze. Giovedì 14 febbraio (alle 12) nello stand Regione Puglia (Padiglione 1 Settore espositivo Italy - Offerta Italia Area A01-A09-D02-D10) l'incontro dal titolo 'Innamorati dell'Italia' per presentare la proposta di legge sulla bellezza e assegnare gli Oscar dell'ecoturismo di Legambiente alle migliori strutture turistiche e ricettive per il 2012. Tra le altre conferenze venerdi' 15 (alle 12) 'Live your Puglia experience' con Silvia Godelli, assessore regionale al Mediterraneo, Cultura e Turismo, Dario Stefano, assessore regionale alle Risorse agroalimentari, e Giancarlo Piccirillo, direttore generale di Pugliapromozione. Spazio anche ad eventi in citta' come il 'Food Sound System - Riflessioni di un gastrofilosofo', il progetto multimediale di 'Donpasta' in cui si mescolano cucina, musica, racconto popolare e immagini (venerdi' 15 febbraio, alle 21, nello spazio 'Sarpisei', alla presenza del Presidente della Regione Puglia, Nichi Vendola).  
