#titolo Tolti i veli a Ginevra all'ammiraglia Rolls-Royce Wraith - Prove  e Novit√† - Motori
  GINEVRA - Presentato il debutto mondiale della Wraith, la Rolls-Royce piu' potente e dinamica. Il suo cuore racchiude lusso, raffinatezza e squisita fattura a mano, ma il nuovo modello rivela anche un carattere unico per potenza, stile e fascino e per un lieve tocco noir. Le linee audaci evocano l'immagine di un atleta ai blocchi di partenza. La maschera del radiatore incassata, la carreggiata posteriore maggiorata e la presentazione dicroma della nuova Wraith sono espressione della sua dinamica. I sontuosi interni, con rivestimenti di pelle della migliore qualita', panelli espansi di Canadel Panelling, un legno che prende nome dalla baia francese di Le Canadel sulla Costa Azzurra, dove Sir Henry Royce e il suo gruppo di designer e progettisti passavano l'inverno. 
Questa finitura cosi' attuale e gradevole al tatto negli interni avvolge gli occupanti in uno spazio accogliente e luminoso. Gli interni sono completati dallo Starlight Headliner, un accessorio disponibile su ordinazione. 1.340 lampadine in fibra ottica intessute a mano nel rivestimento del tetto formano l'immagine di un cielo di stelle scintillanti. Le prestazioni della Wraith sono all'altezza dello stile. Il motore twin turbo V12, con il cambio automatico ZF, eroga 624 Cv di potenza che permettono di accelerare da 0 a 100 km/k in 4,4 secondi, in confronto ai 563 Cv e all'accelerazione 0-100 km/h in 4,7 secondi della Ghost. La coppia massima di 800 Nm e' disponibile gia' da 1.500 giri, mentre la carreggiata posteriore maggiorata, il passo ridotto e il tetto ulteriormente ribassato contribuiscono a un'esperienza di guida piu' coinvolgente di qualsiasi altra Rolls-Royce.     Le sospensioni della Wraith sono tarate per minimizzare il rollio della carrozzeria e migliorare la risposta in curva. I miglioramenti nell'agilita' sono stati ottenuti senza compromettere la sensazione di viaggiare su un ''letto d'aria'' tipica delle vetture Rolls-Royce. Con i dati del GPS il cambio SAT vedere oltre il guidatore, ne anticipa le manovre basandosi su posizione e stile di guida, e seleziona la marcia appropriata al percorso. Curve, incroci stradali, rotatorie, sono tutti previsti in anticipo per garantire alla Wraith le prestazioni promesse. Da oltre un secolo, le vetture Rolls-Royce montano delle tecnologie ideate per operare in modo discrete e per un'esperienza di guida ineguagliabile e senza sforzi. I progressi tecnologici della Wraith sfornano sistemi innovativi come lo schermo trasparente Head-up Display, i fari adattativi e il bagagliaio ad apertura automatica. I miglioramenti nella connettivita' elevano l'interfaccia uomo-macchina con un raffinato pacchetto di assistenza alla navigazione. I comandi vocali, integrati in un pulsante one-touch alloggiato nel volante permettono di trovare un indirizzo senza inserire manualmente i dati nel menu di navigazione, ma con un semplice comando vocale. In Europa, il prezzo della Wraith oscillera' intorno ai 250.000 euro. Le prime consegne ai clienti dei modelli Wraith sono previste per l'ultimo trimestre del 2013.  
