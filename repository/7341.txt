#titolo Parte nuovo treno con scorie nucleari - Nucleare - Ambiente&Energia
  TORINO - ''L'Italia commemora con la partenza di un ennesimo convoglio di scorie senza informazione ai cittadini'' la tragedia di Fukushima: lo afferma Legambiente. 
''Nella totale assenza di comunicazioni ufficiali da parte dei sindaci e delle prefetture, questa notte sarebbe prevista la partenza di nuovo treno carico di scorie nucleari - osserva Legambiente - Un convoglio che da Vercelli raggiungerebbe La Hague in Francia, percorrendo tutto il territorio piemontese e coinvolgendo, tra le altre, le cittadine di Novara, Alessandria, Asti, Torino per poi raggiungere la Valsusa e il Frejus'. 
''I cittadini - commenta il vice presidente di Legambiente Stefano Ciafani - ancora una volta, contrariamente a quanto previsto per legge, rimarranno ignari del pericolo e non informati sui piani d'emergenza per la loro messa in sicurezza. 
Davvero uno modo paradossale di commemorare il secondo anniversario della tragedia nucleare di Fukushima''.  
