#titolo Con divieto fumo in luoghi pubblici -3% parti prematuri - Stili di vita - Salute e Benessere
     (ANSA) - MILANO, 15 FEB - L'entrata in vigore del divieto di
fumare in luoghi pubblici ha ridotto almeno del 3% il numero di
bambini nati prematuramente. E' quanto ha rilevato uno studio
pubblicato sul British medical journal.    La ricerca, condotta in Belgio e che ha preso in esame i dati
su 600mila nascite, ha individuato tre cali successivi nelle
nascite pretermine, ognuno dei quali si e' verificato dopo
l'introduzione di un bando rispetto alle sigarette. In Belgio, i
luoghi pubblici e di lavoro sono stati infatti i primi a
introdurre nel 2006 aree senza fumo, seguiti dai ristoranti nel
2007 e i bar che servono cibo nel 2010. Cosi' si e' visto che le
nascite premature sono calate ogni volta, soprattutto dopo il
bando di ristoranti e bar. Dopo il 2007 e 2010 la riduzione ogni
volta e' stata del 3%. Che complessivamente corrisponde a un
calo di 6 bambini prematuri ogni 1000 nascite. Prima
dell'entrata in vigore del bando, invece, non e' stato
riscontrato un fenomeno simile. 
   Un effetto che non puo' essere spiegato da altri fattori,
come l'eta' materna, lo status socioeconomico o l'inquinamento
dell'aria.    ''Poiche' i divieti sono entrati in vigore in tre diversi
momenti - spiega Tim Nawrot, coordinatore dello studio -
possiamo dimostrare uno schema di riduzione del rischio di
nascite pretermine, oltre al fatto che il divieto di fumo ha
benefici sulla salute fin dall'inizio della vita''. 
(ANSA).
