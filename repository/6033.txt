#titolo Internet Explorer 10 sbarca su Windows 7  - Tecnologia e Internet
ROMA  - Microsoft lancia Internet Explorer 10 (IE10) anche su Windows 7, la penultima ma diffusissima versione del sistema operativo della casa di Redmond che dà così accesso alla nuova versione del browser per la navigazione sul web a oltre 700 milioni di utenti Windows nel mondo.  
Disponibile per il download in 95 lingue, IE10 porta sul mercato "nuovi standard in termini di performance, sicurezza e supporto, per un'esperienza di navigazione più personalizzata e coinvolgente", spiega l'azienda. Nelle prossime settimane, le utenze Windows 7 verranno automaticamente aggiornate a Internet Explorer 10, offrendone la versione più moderna. Per gli utenti di Windows 7 questa novità "rappresenta una rivoluzione - aggiunge Microsoft - in quanto avranno a disposizione la stessa velocità e la stessa piattaforma utilizzata da IE10 per Windows 8".  
