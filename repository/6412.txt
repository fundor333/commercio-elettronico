#titolo Spagna: scialuppa nave da crociera casca in mare, 5 morti - Crociere e Traghetti - Mare
  NSA) - ROMA, 10 FEB - Cinque membri dell'equipaggio sono morti e tre rimasti feriti quando una scialuppa di salvataggio é caduta in mare dalla nave da crociera  Majesty , del gruppo britannico  Thomson , mentre era ormeggiata nel porto di Santa Cruz de la Palma, alle Canarie. Lo scrive la Bbc. L'incidente è avvenuto durante una normale esercitazione di sicurezza. I marinai uccisi sono tre indonesiani, un filippino e un ghanese. Nessun passeggero è rimasto coinvolto. 
 La scialuppa di salvataggio si è staccata dalla nave da crociera, mentre era in corso un'esercitazione, ed è caduta da un'altezza di 20 metri. I tre membri dell'equipaggio rimasti feriti sono due greci e un filippino. Circa 2.000 passeggeri si trovavano a bordo dell'imbarcazione al momento dell'incidente. Il ministero degli esteri britannico ha fatto sapere di essere al corrente dell'accaduto e di voler "esaminare il caso con urgenza". 
 La Thomson Cruises ha detto di essere già al lavoro "con i proprietari della nave per stabilire esattamente cosa sia successo e fornire assistenza alle persone coinvolte". (ANSA)(ANSA).  
