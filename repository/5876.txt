#titolo Trieste Next: Clini, tema acqua e' scelta giusta per 2013  - Acqua: Dalle Regioni - Ambiente&Energia
  - TRIESTE - "Il tema dell'acqua è una scelta molto giusta anche perché la risorsa idrica sta diventando una delle chiavi per lo sviluppo pacifico di importanti regioni del nostro pianeta". Lo ha affermato il ministro dell'Ambiente, Corrado Clini, in un videomessaggio a Trieste Next, commentando il tema della prossima edizione del salone.  
"La carenza d'acqua, soprattutto di acqua pulita - ha aggiunto - è un vincolo per lo sviluppo delle più importanti economie asiatiche e sta diventando un vincolo anche per molti paesi europei. Proteggere la risorsa idrica, valorizzarla in maniera intelligente per l'agricoltura, l'energia, l'industria e naturalmente l'alimentazione umana è un pezzo critico oggi di tutte le strategie per lo sviluppo. Valorizzarla vuol dire anche depurarla, riciclarla e continuare a usarla in maniera tale da ridurre al minimo il consumo e la perdita. Questa - ha concluso - è una sfida tecnologica e politica ed è giusto che a questa sfida sia dedicata una parte della vostra iniziativa".  
