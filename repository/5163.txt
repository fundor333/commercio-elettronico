#titolo Suzuki, premiere a Ginevra per S-Cross-4 con Allgrip - Prove  e Novit√† - Motori
  GINEVRA - Nella ottantatreesima edizione del salone di Ginevra c'e' spazio per il debutto del nuovo crossover S-CROSS-4, sviluppato sulla base dell'omonimo concept presentato da Suzuki al Salone di Parigi del 2012. 
Questo nuovo crossover S-CROSS-4 e' il risultato di una progettazione finalizzata a conferire al nuovo modello uno stile caratteristico, spazi piu' ampi per passeggeri e bagagli, una trazione integrale con prestazioni insuperate e a garantire un evidente risparmio di carburante e conseguentemente livelli di emissioni di CO2 tra i piu' bassi del segmento.       La guida piacevole e la versatilita' ne fanno un veicolo ideale per l'uso familiare: S-CROSS-4 sara' realizzato nello stabilimento ungherese di Magyar Suzuki e sara' commercializzato a partire dal prossimo autunno. Questo modello segna l'inizio di un programma di espansione che vedra' la fabbrica ungherese estendere le esportazioni ad altri paesi, aumentando il proprio volume di produzione affermandosi come una sede produttiva di grande rilevanza per la strategia globale di Suzuki. 
Esternamente il design del nuovo modello unisce l'audacia delle linee sportive di un crossover, con  a un carattere raffinato e distintivo. 
Le dimensioni tipiche del segmento C rendono il nuovo Crossover S-CROSS-4 una vettura ideale per le famiglie e ne fanno il leader di segmento in termini di spazio per i passeggeri e capacita' del bagagliaio (430 litri).      La S-CROSS-4 adotta il nuovo sistema di trazione integrale Allgrip che offre quattro modalita' di guida selezionabili, garantendo prestazioni migliori e maggior sicurezza in diverse condizioni di guida. 
Chicca di questo modello e' il tetto panoramico a doppio pannello scorrevole in vetro - una novita' assoluta per il mercato - vanta la maggiore ampiezza di apertura della categoria.  
