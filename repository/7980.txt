#titolo La stampa britannica a Capello. vattene - Visto da...
  (ANSA) - LONDRA - "Vergognosa Inghilterra subisce uno strazio mondiale". "E ora Fabio te ne devi andare, assieme ai tuoi giocatori". Senza speranze e senza fortuna, ma soprattutto senza giustificazioni: unanime la bocciatura della stampa britannica: neppure il gol fantasma di Lampard basta come alibi per nascondere il fallimento dell'Inghilterra, umiliata dalla Germania. "La verità - scrive il Times - è che i tedeschi hanno dominato per 75', hanno segnato quattro gol e costruito almeno altre cinque occasioni da rete".  ( ASCOLTA L'AUDIO ) 
 Tutto il contrario dei Tre Leoni - secondo il Daily Mail - perchè se la palla chiaramente aveva superato la linea, non è comunque questa la ragione per la quale il mondiale dell'Inghilterra è già finito". Il motivo - spiega il quotidiano britannico - è che "una squadra monodimensionale ha prodotto una sola prestazione decente in quattro incontri". Un fallimento figlio di una difesa apparsa come "una collezione di straniti esitanti" - il giudizio del Daily Telegraph - perchè "all'Inghilterra è mancato cuore, brillantezza e un centrocampo all'altezza". Tutti a casa dunque: per il Mirror è tempo di voltare pagina: "Capello se ne deve andare dopo l'onta dell'umiliazione". Stessi toni per il Sun che invita il tecnico italiano alle immediate dimissioni.  
