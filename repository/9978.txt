#titolo Pmi: Strasburgo vara ricetta rilancio accesso finanziamenti - Industria e trasporti - ANSA Europa
     (ANSA) - STRASBURGO, 5 FEB - Crediti flessibili e su misura,
nuove forme di finanziamento, trasparenza, un'informazione pi√π
puntuale, una cooperazione maggiore con le banche e una rapida
entrata in vigore della direttiva sui ritardi dei pagamenti. E'
questo il cammino indicato da Strasburgo per ridare ossigeno
alle piccole e medie imprese, contenuto in una relazione
sull'accesso delle Pmi al finanziamento approvata oggi.  
   ''Ci sono piu' di 23 milioni di Pmi in Europa'', ha
sottolineato il relatore, il liberale belga Philippe De Backer,
''ognuna con le sue esigenze, una diversita' che richiede
alternative ai prestiti bancari e regole chiare sul
finanziamento, sulle garanzie richieste, sulle estinzioni
anticipate dei crediti e sulle eventuali multe''. 
   ''Il voto di oggi - ha affermato il commissario Ue
all'industria Antonio Tajani - conferma l'impegno delle
istituzioni Ue verso le Pmi e costituisce un messaggio forte in
vista del vertice Ue'' di giovedi' e venerdi' ''sul bilancio
2014-2020''. Un invito alla concretezza ribadito da David Caro,
Presidente dell'Esba, l'Associazione europea delle Pmi: ''La
relazione e' un passo importante'' ma sono necessari
''provvedimenti immediati'' da parte della Commissione e dei
27''. (ANSA)
           
