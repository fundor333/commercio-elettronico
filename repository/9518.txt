#titolo MB-339, l'aereo delle pattuglie acrobatiche - Dossier - Scienza&Tecnica
  E' impiegato anche, con una versione dedicata, dotata di impianto fumogeno, dalle Frecce Tricolori: e' l'aereo MB-339 di Alenia Aermacchi del gruppo Finmeccanica, usato per le fasi di addestramento avanzato e come addestratore avanzato al combattimento (Lead-In-Fighter Training). 
   L'aereo e' biposto, acrobatico, monomotore, turbogetto e grazie alle sue prestazioni, all'elevata manovrabilita' e ai sofisticati sistemi di bordo, e' uno dei prodotti di maggior successo della famiglia di addestratori Alenia Aermacchi, sottolinea l'azienda che in questi giorni e' presente al salone aeronautico che si svolge a Dubai. 
   L'addestratore MB-339 e' impiegato dalle forze aeree di otto nazioni, oltre che dall'Aeronautica Militare Italiana. L'ultimo cliente in ordine di tempo, spiega Alenia Aermacchi, e' stata la Forza Aerea Malese, che ha ordinato e ricevuto otto MB-339CM, e la Forza Aerea Italiana che ha completato il secondo lotto di MB-339CD. Per la Pattuglia Acrobatica Nazionale e' stata realizzata la versione dedicata MB-339PAN, priva dei serbatoi alle estremita' alari ma dotata di impianto fumogeno. Alenia Aermacchi ha fornito anche agli Emirati Arabi Uniti dieci velivoli MB-339A in configurazione acrobatica, in dotazione al National Aerobatic Team 'Al Fursan' emiratino. 
   L'MB-339CD e' la versione piu' recente, completamente digitale, del classico MB-339 di Alenia Aermacchi. Questa versione e' dotata di un moderno sistema avionico, di un'interfaccia pilota-macchina per ciascun pilota e comprende un sistema che permette la visualizzazione dei dati di volo chiamato 'Head-Up Display'. Comprende inoltre tre schermi  multifunzione 'Multi-Function Display' che presentano informazioni in numerose configurazioni.  Laereo dispone anche di un software per la simulazione a bordo di scenari operativi complessi, oltre a una sonda per il rifornimento in volo, che rende l'MB-339CD ancora piu' simile ai moderni velivoli da combattimento. 
   Nella nuova versione ha acquisito ulteriori capacita' addestrative ed operative, integrando nuove funzionalita' nel sistema avionico. Fra queste il sistema di simulazione Embedded Simulation, la mappa digitale, la compatibilita' con i visori notturni, nuove radio, il sistema automatico elettronico di riconoscimento amico-nemico (Identification Friend or Foe), di un sistema ad alta tecnologia che permette di addestrare piloti e personale della difesa aerea durante lo svolgimento di attivita' di volo reale (Autonomous Air Combat Maneuvering Instrumentation), nonche' moderne dotazioni di sicurezza, quali il Crash Data Recorder e il segnalatore radio di emergenza Emergency Locator Transmitter (Elt). 
L'MB-339 e' stato costruito in oltre 230 esemplari. La flotta ha totalizzato sinora oltre 700.000 ore di volo, in differenti scenari operativi e zone climatiche di tutto il mondo.  
