#titolo Assica, consumo medio di insaccati non crea pericoli - Benessere - Terra&Gusto
  Â     - Il limite di 160 grammi di carni trasformate al giorno sopra il quale i ricercatori avrebbero individuato un limitato rischio potenziale, e' pari a piu' di quattro volte il consumo medio in Italia. E' quanto precisa Assica, Associazione industriali delle carni e dei salumi  inn riferimento allo studio pubblicato sulla rivista scientifica BMC Medicine ''Meat consumption and mortality - results from the European Prospective Investigation into Cancer and Nutrition'' che rileva una moderata correlazione tra un elevato consumo di carni trasformate (piu' di 160 grammi al giorno) e il rischio di morte precoce. 
''Questo limite di 160 grammi - sottolinea Assica - sarebbe infatti superato da un consumatore che mangiasse ogni singolo giorno della sua vita piu' di un etto e mezzo di salumi. Una quantita' non compatibile con le nostre abitudini alimentari.  Secondo gli stessi dati monitorati nell'ambito del medesimo gruppo di ricerca, infatti, gli italiani mangiano in media tra 12,5 e 38 grammi di carni trasformate al giorno''. 
L'Istituto nazionale di ricerca per gli alimenti e la nutrizione - aggiunge Assica - rileva una media di 30,7 grammi. 
l'Italia e', dopo la Grecia, il paese dove si consuma il minor quantitativo di carni trasformate (meno della meta' rispetto alla Germania e oltre un terzo in meno rispetto a Danimarca, Svezia o Spagna). 
Questo nuovo studio, quindi - prosegue Assica - conferma che il fattore di rischio principale e' determinato da uno stile di vita scorretto. I consumatori possono quindi continuare ad acquistare e consumare i salumi italiani, come sempre hanno fatto, all'interno di una dieta varia ed equilibrata. 
''L'industria alimentare e i produttori di salumi italiani - conclude Assica - hanno a cuore la qualita' e la salubrita' dei loro prodotti. Oggi la salumeria italiana e' il risultato di un mix unico al mondo di tradizione plurisecolare e di costante ricerca avanzata''.(ANSA).  
