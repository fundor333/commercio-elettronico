#titolo Scivolone Germania, tutta colpa dell'arbitro - Visto da...
   (ANSA) - BERLINO - La Germania perde 1-0 contro la Serbia e la colpa, non c'é dubbio per i commentatori tedeschi, é dell'arbitro spagnolo Alberto Undiano.   "Non c'é stato gioco veramente duro - ha detto in tv l'ex portiere Oliver Kahn, commentatore per il secondo canale pubblico Zdf - ma quando per ogni sciocchezza c'é uncartellino giallo, alla fine usciremo dal campo di gioco con 25 cartellini gialli. E' chiaro che gli arbitri  hanno le loro direttive, ma tutto questo con il calcio non c'entra niente". 
 "Per vincere un mondiale non bastava il 4-0 contro l'Australia, ma lo 0-1 contro la Serbia non è sufficiente per perderlo - è il parere di Marcel Reif, commentatore sportivodel Tagesspiegel di Berlino - per cui si può dire, benvenuti sul suolo africano".    "Il giorno in cui tutto è andato storto" commenta il Sueddeutsche Zeitung di Monaco di Baviera, sotto il titolo"Fine provvisoria dell'euforia" che ha portato al raddoppio dei tifosi convinti in una vittoria tedesca ai mondiali in Sudafrica. 
 "Klose e Podolski guastano la festa dei calcio tedesca"scrive il sito del settimanale Der Spiegel, e ancora più catastroficamente "Al posto della febbre del calcio, in Germania regna la frustrazione dei tifosi".   "E' successo quello c he i tedeschi volevano evitare in tutti i modi - scrive Bild, il più letto quotidiano popolare tedesco - mercoledì prossimo ci sarà una partita decisiva contro il Ghana, una sorta di finale e tra gli avversari ci sarà Kevin Prince Boateng, quello che con un fallo ha messo fuori uso Michael Ballack, l'ex capitano tedesco, costretto dall'infortunio alla caviglia destra a rinunciare a questi mondiali.  
