#titolo Interpol contro la pesca illegale - Natura - Ambiente&Energia
 
            
            ROMA - Per combattere la pesca illegale e i crimini associati
l'Interpol lancia un Programma globale sui Crimini Ambientali,
con il sostegno del Pew Charitable Trusts, il ministero
norvegese degli Affari Esteri e l'Agenzia norvegese per la
Cooperazione allo Sviluppo. L'iniziativa, denominata ''Project Scale'', e' stata presentata
alla prima Conferenza internazionale sull'applicazione della
normativa sulla pesca dell'Interpol, tenutasi presso il
Segretariato Generale dell'Interpol a Lione e a cui partecipano
i rappresentanti di oltre 55 Paesi membri, nonch√© esperti
internazionali del settore pesca, dell' intelligence ed esperti
legali. ''La pesca illegale, non regolamentata e non dichiarata, costa
all'economia mondiale fino a 23 miliardi di dollari l'anno,
secondo uno studio pubblicato nel 2009 sulla rivista
peer-reviewed PLoS One, e danneggia le comunita' costiere, gli
interessi dei pescatori rispettosi delle leggi e l'ambiente
marino''. L'Italia, secondo una relazione del Noaa (United States National
Oceanographic and Atmospheric Administration) del gennaio scorso
su mandato del Congresso, e' nella lista delle dieci nazioni al
mondo nelle quali nel 2011/2012 e' stata praticata la pesca
illegale non dichiarata e non regolamentata (Inn) e nelle quali
sono state applicate misure inefficaci per prevenire la cattura
di specie protette, ricorda l'Interpol. Gli Stati Uniti hanno
dichiarato che inizieranno presto le consultazioni con ciascuno
dei 10 Paesi: Colombia, Ecuador, Ghana, Italia, Messico, Panama,
Repubblica di Corea, Spagna, Tanzania e Venezuela per
incoraggiarli a intraprendere azioni per affrontare la pesca
Inn. Sempre il Nooa fa sapere che l'Italia (insieme a Colombia,
Ecuador, Panama, Portogallo e Venezuela) nel biennio precedente
ha affrontato i casi di pesca illegale precedentemente
individuati, adottando o modificando leggi e regolamenti ad hoc
e sanzionando, anche con misure forti, le navi da pesca
irregolari. ''Il Progetto Scale e' una naturale estensione degli sforzi
dell'Interpol per la salvaguardia delle specie e degli habitat
attraverso l'effettiva applicazione delle normative'', ha
dichiarato David Higgins, responsabile del Programma di
criminalita' ambientale dell'Interpol.
