#titolo Cittadinanzattiva, troppa discarica per stare in Ue - Rifiuti & Inquinamento - Ambiente&Energia
  ROMA - In Italia solo il 34% dei rifiuti urbani viene recuperato, contro la media europea del 40%. Peggio di noi riescono a fare soltanto Portogallo (19%) e Grecia (18%). 
Meta' della nostra produzione dei rifiuti finisce ancora in discarica, pari a circa 15 milioni di tonnellate all'anno, mentre in Europa la percentuale che scende al 38%. Cosi' un report dell'Osservatorio prezzi e tariffe di Cittadinanzattiva - che cita alcuni dati Eurostar - sul servizio di smaltimento dei rifiuti, ed incentrato sul costo delle bollette in Italia.     Secondo lo studio i Paesi piu' virtuosi in Europa sono Austria (che recupera il 69% dei rifiuti), Germania (recupera 62%), Belgio (recupera 61%) e Olanda (recupera 61%); in questi casi l'uso della discarica e' ''quasi inesistente''. Per Cittadinanzattiva ''non riciclare'' comporta ''costi ambientali e il rischio di multe'', e ''l'Italia detiene purtroppo il triste primato di procedure d'infrazione avviate''.   
