#titolo Un click per Black out, film sulla violenza di gruppo - Cronaca
Un film indipendente sulla violenza sessuale di gruppo: e' Black Out, basato su una storia vera e realizzato con autori ed interpreti esordienti e giovanissimi, tra i 16 e i 17 anni. Determinante, per portare questo film in piu' sale italiane, sara' l'interesse del pubblico. E per dimostrarlo, chiedono i produttori, basta un click sul trailer ( http://www.moviesgeyser.com/ ). 
 La storia e' quella reale di una violenza sessuale subita da una ragazza di 16 anni. E' una storia di silenzi e di disagio ma anche di ribellione da parte degli amici della vittima. Il tema e' sempre attuale, spesso sottovalutato, e il film ''ne mette in luce radici culturali e antropologiche, dando una possibile via d’uscita'', sottolineano i produttori. 
 Black Out e' nato dalla sinergia tra Sole e Luna Production, una giovanissima casa di produzione indipendente, e Movie’s Geyser O.n.l.u.s, associazione culturale da anni impegnata nella realizzazione di prodotti audiovisivi e nel supporto a realtà giovanili disagiate. Autori della sceneggiatura sono infatti un gruppo di ragazzi coinvolti da Movie’s Geyser in un progetto triennale sull’audiovisivo e sulla formazione ai mestieri del cinema. Alla regia Manuel Zarpellon e Giorgia Lorenzato, la quale ha curato anche il montaggio. 
    
