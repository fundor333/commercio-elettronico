#titolo Vincono Atletico e Real, si infortuna Falcao  - Speciali
 Il primo ko della stagione del Barcellona è stato sfruttato in pieno dalle pur lontane inseguitrici, Atletico e Real Madrid, che hanno battuto rispettivamente 2-0 il Levante e ben 5-0 il Valencia. In uno dei due più attesi incontri domenicali della 20/a giornata della Liga, l'Atletico ha confermato il suo dominio tra le mura amiche (11 vittorie su 11) imponendosi grazie alle reti di Adrian Lopez e Koke e portandosi a otto punti dal Barcellona capolista, ma deve anche registrare un infortunio muscolare al suo goleador, Falcao, che potrebbe rimanere fuori una ventina di giorni. Significativa la vittoria del Real in casa del Valencia, umiliato con cinque reti al passivo. La squadra di Mourinho è andato in vantaggio quasi subito con Higuain, poi hanno moltiplicato il pallottoliere le doppiette di Cristiano Ronaldo e Di Maria. I madridisti sono sempre terzi, a quota 40. Negli altri due incontri l'Osasuna ha battuto 2-1 il fanalino di coda Deportivo La Coruna e il Valladolid ha sconfitto 2-0 il Saragozza. 
 Incredibile ma vero, anche il Barcellona può perdere.E' successo sabato allo stadio Anoeta di San Sebastian, dove la Real  Sociedad ha battuto Messi e soci per 3-2 in uno degli anticipi  per la prima giornata di ritorno (20/a complessiva) della 'Liga'. A beffare la squadra di Tito Vilanova è stato il n.9 basco Agirretexe  con un gol al 92'su assist di Martinez su cui Valdes (che ha annunciato  di voler lasciare il Barca, "dove ormai ho vinto tutto, e ho bisogno di  nuovi stimoli") non ha potuto far nulla. In precedenza erano andati a segno due volte Chory Castro per la  squadra di casa e Messi e Pedro per gli ospiti. Il Barcellona, che nel  girone d'andata aveva ottenuto 18 vittorie e un pareggio, e quindi 55  punti, rimane al comando della classifica 
 Oggi si gioca Betis-Athletic Bilbao. 
 Classifica : Barcellona 55 punti, Atletico Madrid 47, Real Madrid 40, Betis Siviglia 34, Malaga 32, Rayo Vallecano 31, Levante e Valencia 30, Real Sociedad 29, Valladolid 28, Getafe 25, Siviglia 23, Saragozza 22, Athletic Bilbao 21, Espanyol 21, Granada 20, Celta Vigo 19, Osasuna 18, Maiorca 16, Deportivo La Coruna 16.  
