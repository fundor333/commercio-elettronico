#titolo Legalita': De Magistris, lotta ai clan - Campania
     (ANSA) - NAPOLI, 18 MAR - Il sindaco di Napoli, insieme
all'assessore ai beni confiscati e agli spazi comuni Carmine
Piscopo, ha visitato l'immobile 'La Gloriette', sito in via
Petrarca, e confiscato al boss Michele Zaza. Il bene confiscato
e' stato assegnato dal Comune di Napoli alla cooperativa sociale
Orsa Maggiore, con lo scopo di realizzarvi un centro polivalente
per aiutare e assistere le persone, in particolare giovani, con
problemi di disabilita' ed emarginazione.(ANSA).
