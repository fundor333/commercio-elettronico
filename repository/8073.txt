#titolo Vela: Vendee Globe; Natale senza regali per i 13 protagonisti  - Nautica e Sport - Mare
   (ANSA-REUTERS) - LONDRA, 25 DIC - Non è un decisamente Natale in famiglia quello che stanno trascorrendo i tredici protagonisti superstiti della Vendee Globe, la regata in solitaria intorno al mondo partita 45 giorni fa dalla Francia e che prevede la circumnavigazione della Terra senza scalo e senza assistenza. Dopo giorni di testa a testa serrato, proprio la notte scorsa il francese  Armel Le Cléac'h  (Banque Populaire) ha preso il comando sul connazionale François Gabart (Macif).  
 I due si trovano nel Pacifico occidentale e si stanno dirigendo verso Capo Horn, distante però ancora oltre 2.800 miglia. In quella zona del Pacifico i venti soffiano con molta forza, sui 30 nodi, con raffiche fino a 40 nella direzione di gara, ma le condizioni meteo sono molto buone.  
 C'é comunque poco tempo per festeggiare a bordo delle imbarcazioni, soprattutto per i due rivali che si contendono per ora il primato e che veleggiano molto ravvicinati. Gli altri undici concorrenti in gara sono piuttosti staccati e l'ultimo, l'italiano Alessandro Di Benedetto (Team Plastique), è lontano oltre 4.000 miglia. Finora sono sette i velisti che hanno dovuto abbandonare la regata, tra i quali l'unica donna in gara, la britannica Samantha Davies. (ANSA).  
