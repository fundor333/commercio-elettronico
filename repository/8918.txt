#titolo I resti della Grand Armée - Il poeta del gol
  (ANSA) - ROMA - Raymond Domenech? Un ufficialetto napoleonico esiliato gia' prima della spedizione. In luce negli anni  piu' per i toni delle sue argomentazioni che per il modo di disporre le truppe sul campo (di battaglia), ha mostrato in silenzio, ieri sera, il sentimento della disfatta. 
 Un poco ci ha anche smosso tenerezza in quella panchina/scrigno in stile per nulla Luigi XIV: avrebbe voluto essere in un altrove qualunque. Chi s'è salvato della Grand Armée? Riteniamo  Evra, l'esterno sinistro (basso, naturalmente, definiamolo col nuovo frasario vista la folta ciurma di esteti in agguato) e anche Sagna che, di chioma, pareva un parente del colorato Taribo West.  
 Ma il Messico possedeva un gioco, di sicuro non inferiore a quello segnato dalla presenza dei "madrilisti" Luis Garcia e Hugo Sanchez. A quel tempo il mister Aguirre stazionava a centrocampo, e in mente già prendeva appunti.   
