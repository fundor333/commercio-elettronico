#titolo Ann Romney - Protagonisti
Gli e' stata vicino per tutta la campagna elettorale. E' stata cosi' anche lei protagonista in questa corsa per la Casa Bianca. E' Ann Romney, moglie dello sconfitto Mitt che, ancora una volta, e' stata al fianco del marito sul palco di Boston. 
 "Abbiamo dato tutto a questa campagna", ha sottolineato Mitt Romney parlando ai suoi sostenitori. Perché "questi sono tempi di grandi sfide per l'America. E le mie preghiere sono perché il presidente abbia successo nel guidare la nostra grande Nazione". Per Romney molto probabilmente questa è stata l'ultima chance. Lo aveva già annunciato proprio ad Ann. Che dopo il breve discorso di Mitt è salita sul palco, assieme ai figli, e lo ha abbracciato. 
 Ed salito sul palco anche il suo 'vice' Paul Ryan, che al contrario, molto probabilmente avrà ancora diverse occasioni. Anche se ha perso la corsa per la vicepresidenza, ha rivinto facilmente quella per la sua rielezione al Congresso, in cui era candidato per lo stato del Wisconsin. Quello stesso seggio che lo ha lanciato come una stella in ascesa nel firmamento repubblicano. E la strada per lui, a 42 anni, è ancora aperta e lunga.  
