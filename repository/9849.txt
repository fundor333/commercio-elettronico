#titolo Debutta a Ginevra la nuova generazione di Chevrolet Captiva - Prove  e Novit√† - Motori
  ROMA - Chevrolet ha scelto l'imminente Salone dell'Automobile di Ginevra per il lancio europeo dell'edizione rinnovata del suv Captiva. Questo modello, che sara' affiancato dai prossimi giorni dal suv compatto Trax, presenta numerose modifiche che lo rendono ancora piu' attrattivo, elegante e funzionale.  Spiccano, in Captiva, le nuove luci posteriori a Led, i terminali cromati degli scarichi e l'inedito design degli scudi paraurti. In particolare l'immagine di Captiva e' stata resa piu' moderna dal frontale con paraurti ribassato, con la grigliatura della mascherina modificata anteriore e con i fendinebbia ridisegnati. 
Per l'edizione 2013 Chevrolet ha inoltre deciso importanti miglioramenti delle dotazioni. Captiva sara', ad esempio, dotata del dispositivo di accesso e avviamento senza chiave KeyLess, di serie nel livello di allestimento Ltz. Sono presenti, poi, il nuovo climatizzatore automatico bi-zona e la una diversa illuminazione dei comandi al volante. All'interno spiccano anche nuovi tessuti e colori (con sedili in pelle nelle Captiva Ltz) e un cruscotto con finiture di nuova concezione.  Dal prossimo maggio Captiva sara' affiancata dal suv compatto Trax, le attivita' di pre-vendita in Italia iniziano in marzo. 
La gamma motori di Trax comprendera' un turbo benzina 1.4L da 140 Cv, un benzina 1.6L e un diesel 1.7L entrambi da 130 Cv. 
Offerto con trazione anteriore (FWD) e integrale (AWD) Trax sara' dotato in tutte le versioni con cambio manuale sono dotate di tecnologia Start/Stop.  Gli allestimenti superiori saranno dotati di serie della tecnologia di infotainment Chevrolet MyLink, un sistema che integra il contenuto degli smartphone compatibili sullo schermo touchscreen  ad alta risoluzione a colori da 7 pollici. 
Chevrolet MyLink consentira' anche di utilizzare il navigatore grazie alla App dedicata BringGo e di accedere alla radio internet TuneIn.  Chi possiede un iPhone compatibile con iOS6 potra' inoltre accedere attraverso la propria linea ad internet ed utilizzare Siri, il sistema di assistenza che permette di eseguire diverse operazioni solo con comandi vocali.  ''Con Captiva e Trax Chevrolet offrira' in Europa due suv molto diversi, entrambi caratterizzati dall'iconico design Chevrolet - ha dichiarato Susan Docherty, presidente e AD di Chevrolet e Cadillac Europe - Trax unisce la maneggevolezza di un'auto e la versatilita' di un suv,e si configura come la vettura perfetta per gli 'esploratori urbani' di oggi. Captiva appartiene a una categoria superiore - ha precisato Susan Docherty - e' piu' grande e piu' potente. Captiva e' la compagna ideale per chi vuole vivere l'avventura con piu' spazio, piu' funzionalita' e un pizzico di comodita' in piu'''.  
