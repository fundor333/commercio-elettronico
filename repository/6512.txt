#titolo PITTURA: A REGGIO MOSTRA FERLINGHETTI, SI CONCLUDE 1 LUGLIO - Turismo Calabria
     (ANSA) - REGGIO CALABRIA, 28 MAG - E' approdata a Reggio 
Calabria la mostra antologica 'Lawrence Ferlinghetti: 60 anni di 
pittura' in corso nel foyer del Teatro Cilea che si concludera' 
l'1 luglio.    Nata nell'ambito del patto di gemellaggio culturale tra la 
Citta' di Reggio Calabria e la Citta' di Roma, l'iniziativa si 
avvale del Patrocinio dell'Ambasciata Americana, della Provincia 
di Roma ed e' organizzata dall'Associazione Angoli Corsari.    Poeta, romanziere, drammaturgo, editore, pittore, membro 
permanente della prestigiosa American Academy of Arts and 
Letters, nominato Commandeur de Les Artes et Des Les Lettres nel 
dicembre 2008 e recentemente insignito del titolo onorifico di 
Commendatore al Merito della Repubblica Italiana (10 settembre 
2009) dal Console Generale Fabrizio Marcelli, Lawrence 
Ferlinghetti, e' un intellettuale a tutto tondo, massima 
espressione del panorama letterario e artistico americano 
contemporaneo.    Famoso soprattutto per aver preso parte, da protagonista, al 
movimento della Beat Generation di cui e' sempre stato l'editore 
di riferimento da quando nel 1953 ha fondato la City Lights 
Bookstore, Ferlinghetti e' autore di uno dei libri di poesia 
piu' letti al mondo, A Coney Island of the Mind, tradotto in 
circa venti lingue e con oltre un milione di copie vendute.
