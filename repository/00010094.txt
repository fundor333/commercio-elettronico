#titolo Non lavarsi le mani? Mamme italiane poco consapevoli rischi - Stili di vita - Salute e Benessere
     (ANSA) - ROMA, 12 OTT - Far lavare le mani ai bambini? Le
mamme italiane hanno poca consapevolezza sui rischi di una
scarsa igiene in questo campo. Solo il 39%, infatti, e'
consapevole del fatto che diarrea, infezioni ospedaliere,
influenza e patologie respiratorie acute sono correlate al non
corretto loro lavaggio, mentre 8% e' addirittura convinta che
non vi siano assolutamente legami tra un corretto lavaggio delle
mani e queste malattie. Tutto cio' non incide pero' sulla
convinzione dell'importanza del gesto che e' uno dei primi che
una madre insegna al proprio figlio, convinzione radicata in
piu' del 99% delle mamme.     Sono alcuni dei dati emersi dall'indagine ''Manine pulite''
promossa da Crescere Protetti, la campagna educazionale
sostenuta da Napisan con la consulenza della Societa' italiana
di pediatria (Sip). Al questionario, realizzato in occasione
della ''Giornata Mondiale per la pulizia delle mani'' che
l'Unicef celebra il 15 ottobre di ogni anno, hanno risposto
oltre mille mamme italiane, prevalentemente (52%) con figli da 0
a 3 anni.     Ma come insegnare a un bambino a lavarsi le mani? Oltre
l'80% delle mamme lava le mani al proprio figlio piu' volte al
giorno. Vari i ''trucchetti'' per rendere piacevole
quest'esperienza. Per il 41% delle mamme il segreto risiede
nell'associare il lavaggio a un gioco, mentre il 36%
(soprattutto se i figli sono grandi) spiegano l'importanza di
una corretta pulizia.    ''E' molto importante - afferma Alberto Ugazio, presidente
Sip - che le mamme abbiano sviluppato l'abitudine a lavare
accuratamente le mani dei propri bambini. Certo, il fatto che
non conoscano le malattie e i rischi correlati ad un lavaggio
non ottimale e' indice di una lacuna che sta anche a noi
pediatri cercare di colmare''.
