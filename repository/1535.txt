#titolo Latte Sano, interessati a Centrale Latte Roma  - Business - Terra&Gusto
  "Senza ombra di dubbio siamo interessati ad acquisire la Centrale del Latte". Lo ha detto il presidente e ad di Latte Sano, Marco Lorenzoni, durante una visita del sindaco di Roma Gianni Alemanno nelle strutture dell'azienda. 
"Lorenzoni, in questi anni, ha fatto una grande battaglia contro una gara condotta male, contro la privatizzazione e contro il successivo trasferimento di Centrale del Latte alle multinazionali", ha spiegato il sindaco ricordando che Latte Sano "era arrivata seconda alla gara vinta da Cragnotti per acquisire la Centrale del Latte". "Grazie a lui è partito un contenzioso molto lungo che si é chiuso dandogli ragione e facendo tornare al Comune la Centrale del Latte: ora serve una definizione chiara attorno ai diritti della Centrale per creare un meccanismo produttivo legato al territorio e Latte Sano è un interlocutore privilegiato", ha concluso.  
