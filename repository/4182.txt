#titolo Made in: risoluzione bipartisan, Strasburgo 'deplora' Commissione - Industria e trasporti - ANSA Europa
  STRASBURGO - La plenaria del Parlamento europeo ''deplora'' la Commissione europea per l'intenzione di ritirare la proposta di  direttiva sul 'made in' . L'Eurocamera ha approvato a larghissima maggioranza per alzata di mano una risoluzione congiunta presentata da tutti i gruppi politici - tranne gli euroscettici dello Efd - rappresentati a Strasburgo (i popolari del Ppe, i socialisti-democratici dello S&D, i liberal-democratici dell'Alde, i Verdi, i conservatori dell'Ecr e la sinistra del Gue). 
   
 Il testo  ''deplora'' la Commissione  e la ''invita a riconsiderare la decisione'' di ritirare la proposta di direttiva, chiedendo - in alternativa - a presentarne una nuova ''competibile con il Wto''. Inoltre chiede a Bruxelles di avviare ''con urgenza'' uno  ''studio comparativo sulle normative legislative in materia di marchio d'origine attualmente in vigore e applicate per i vari paesi membri del Wto'' e invoca ''condizioni di parita' tra le imprese Ue e i loro concorrenti dei paesi terzi'' nonche' norme ''per garantire la tutela dei consumatori'' anche ''in un'ottica di valorizzazione della  produzione di qualità  come pure delle norme sociali e ambientali nell'attuale contesto di concorrenza globale, elementi di particolare interesse per le pmi''.  
   
 Qui il link all'intervista alla Muscardini 
   
   
    
