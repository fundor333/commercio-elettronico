#titolo Cile: Marcelo Bielsa - Gli Allenatori - Mondiali Sudafrica
  Marcelo Bielsa, nato a Rosario il 21 luglio 1955, dopo essere stato difensore centrale del Newell’s Old Boys, ha iniziato la carriera tecnica molto giovane. Dopo aver esordito nelle giovanili del Newell’s, è passato alla prima squadra (dal 1990 al 1992, vincendo il campionato del 1991). A questo punto emigra in Messico dove guida Atlas (1992/93) ed America (dal 1994 al 1996), prima di tornare in patria dove guida il Velez Sarsfield (1997/98, vincendo il campionato “Clausura”). 
 In Europa si accorgono di lui: lo chiama l’Espanol nella Liga spagnola (1998/99), ma ben presto ha dovuto lasciare l’incarico al connazionale Miguel Angel Brindisi, in quanto chiamato dalla federazione argentina per sostituire Passarella sulla panchina della nazionale maggiore. Nel 2002 Bielsa guida la nazionale maggiore nel deludente Mondiale di Corea/Giappone, dove l’Argentina esce addirittura al girone eliminatorio. Nel 2004 è alla guida della nazionale olimpica argentina, che vince la medaglia d’oro ad Atene. Dal 2007 è alla guida della nazionale maggiore del Cile.  
