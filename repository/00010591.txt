#titolo Pediatri Usa, 14 modi per dimostrare amore ai bambini - Stili di vita - Salute e Benessere
     (ANSA)- ROMA, 14 FEB - Usiamo parole positive  con i bambini,
condividiamo il piu' possibile con loro attivita' divertenti e
aiutiamoli a sviluppare autostima e relazioni positive con i
coetanei. Sono questi alcuni dei consigli pensati dell'American
Academy of Pediatrics, che riunisce i  pediatri americani, per 
aiutare  i genitori a dimostrare  amore ai piu' piccoli  nel
giorno di San Valentino, ma valide per tutti i giorni. Ecco in dettaglio  i 14 punti identificati:
1. Usiamo parole positive ed evitiamo il sarcasmo. I bambini
spesso non lo capiscono e questo puo' produrre un'interazione
negativa tra noi e loro. 
2. Rispondiamo prontamente e con amore ai bisogni fisici ed
emotivi dei piu' piccoli e cerchiamo di ascoltarli anche quando
non potremmo farlo. 3.Sforziamoci di dare il buon esempio a casa e in pubblico
utilizzando parole come ''scusi'', ''per favore'', ''grazie''
4. Quando il bambino e' arrabbiato o nervoso diamogli una
carezza o un segnale d'affetto. Possiamo stabilire con lui anche
un gesto segreto di tenerezza e parlargli fino a quando non si
sente meglio 
5.Utilizziamo metodi educativi non violenti. Stabiliamo delle
regole e dei premi che ci eviteranno problemi anche
nell'adolescenza 
6.Pianifichiamo del tempo da trascorrere insieme ai piu'
piccoli, facendo le cose che a loro piacciono di piu'.  Nel
giorno di San Valentino ai piu' grandicelli spediamo un
messaggio d'amore 
7.Fissiamo nel calendario delle serate dedicate al gioco, in cui
coinvolgere tutta la famiglia
8. Ricordiamo che avere un animale domestico fa bene al bambino,
sopratutto se ha una malattia cronica o una disabilita',
soprattutto perche' gli fa compagnia
9. Un modo per far familiarizzare il bambino con il buon cibo e'
farlo cucinare insieme a noi. Coinvolgiamolo dandogli le
istruzioni di cui ha bisogno nell'intero processo, dall'acquisto
degli ingredienti alla preparazione dei piatti, fino al servizio
a tavola. 10. Aiutiamo i bimbi a sviluppare le proprie capacita'. Fino a
due anni evitiamo la tv, poi guardiamola insieme a loro. Se
possibile dedichiamo alla conversazione il tempo che sarebbe
destinato ai programmi televisivi
11. Cerchiamo di prenderci cura della salute dei piu' piccoli,
portandoli con regolarita' dal pediatra per controlli e
occupandoci della loro alimentazione
12. Aiutiamo i bambini a sviluppare relazioni positive con i
loro coetanei e con tutte le altre persone
13. Cerchiamo di far sviluppare loro il piu' possibile
l'autostima. I piccoli  hanno bisogno di incoraggiamento e
supporto per scoprire i propri punti di forza e per questo e'
necessario che i genitori credano in loro
14.Non dimentichiamo di dire ''ti amo'' ai figli, di tutte le
eta' . (ANSA).
