#titolo Loew: la Spagna sara' campione - Mondiali Sudafrica
  (ANSA) - DURBAN - Il ct della Germania Joachim Loew si e' congratulato con la Spagna dopo la semifinale di stasera ed ha pronosticato che saranno proprio gli iberici a laurearsi campioni del mondo.    ''Complimenti agli spagnoli, credo che saranno loro a vincere il titolo, da due o tre anni sono i migliori'', ha detto il tecnico nel dopopartita. 
 ''A livello di gioco sono cosi' bravi che ci hanno spinto oltre il limite, hanno un modo di far circolare la palla che fa si' che l'avversario possa solo inseguire'', ha aggiunto.    ''Non siamo riusciti a conquistare palla come avremmo voluto e questo ci ha fatto sprecare parecchie energie'', ha detto ancora. 
 Il portiere Manuel Neuer non nasconde la sua delusione ma dice che almeno resta la consapevolezza di avere disputato un buon torneo. ''Forse stasera non abbiamo osato abbastanza, forse ci e' mancato un po' di coraggio ma gli spagnoli hanno preso le redini del gioco creando molte occasioni'', ha affermato dopo la conclusione del match.  
