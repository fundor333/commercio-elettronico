#titolo Un anno di scuola all'estero, per diventare cittadini mondo - In Viaggio
  Un anno delle superiori all'estero, per imparare una lingua straniera - sempre piu' fondamentale nel curriculum di un giovane - e fare un'esperienza di vita indimenticabile, a contatto con una cultura e una realta' studentesca diverse. Sono sempre piu' numerosi i liceali che scelgono il programma 'High School' di Wep. Da un trimestre a un anno scolastico, gli studenti sono inseriti in una scuola superiore locale e ospitati da una famiglia del posto per tutta la durata del soggiorno. 
   Gli Stati Uniti sono la destinazione piu' frequente, ma e' possibile scegliere anche mete come Australia, Nuova Zelanda, Sudafrica, Canada, Regno Unito e Irlanda. E si puo' anche optare per Paesi fuori dall'area anglofona, tra cui Spagna, Francia, Belgio, Paesi Bassi, Germania e Danimarca o, per andare fuori dall'Europa, Argentina, Cina, India, Costa Rica, Brasile e Giappone. 
   Il periodo di studio all'estero e' riconosciuto in Italia dal Ministero della Pubblica Istruzione, grazie all'equiparazione dei percorsi scolastici. 
   Dall'Italia all'estero, dunque, ma Wep offre anche la possibilita' inversa: le famiglie italiane che desiderano entrare in contatto con una cultura straniera possono dare ospitalita' a studenti che arrivano da Paesi diversi. In questo caso, Wep provvede a inserire i ragazzi in una scuola superiore italiana per un periodo, anche in questo caso, che va dal trimestre all'anno scolastico. Alla famiglia che li ospita e' invece chiesto di considerali membri a tutti gli effetti, con gli stessi diritti e gli stessi doveri. Un'esperienza utile, anche in questo caso, a conoscere una cultura straniera e a riscoprire la propria da un punto di vista esterno.Info:  www.wep-italia.org  
