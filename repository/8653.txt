#titolo La fidanzata lo picchia, lui chiama 112 - Liguria
     (ANSA) - GENOVA, 14 MAR - La fidanzata lo picchia e lui, un uomo
di 55 anni, preferisce chiamare i carabinieri. E' successo nel
quartiere di San Martino. I due fidanzati, vicini alla
separazione, hanno litigato in strada quando lei, una signora di
52 anni, ha mollato due schiaffoni all'uomo il quale per paura
che la lite degenerasse, ha preferito chiamare il 112. Sul posto
un equipaggio del Nucleo Radiomobile che e' stato minacciato e
aggredito verbalmente dalla signora, che e' stata denunciata.
