#titolo La Bbc pensa a filtro anti-vuvuzelas - Visto da...
  (ANSA) - LONDRA - Subissata dalle proteste dei suoi telespettatori, la Bbc medita contromisure tecniche per cancellare il ronzio delle vuvuzela dal sottofondo sonoro delle partite mondiali. ( ASCOLTA L'AUDIO ) 
 Per il momento è solo un ipotesi al vaglio, ma presto - grazie ai canali dell'interattività offerti dalla tv britannica - potrebbe esserci un'opzione "vuvuzela free", ovvero il commento della partita depurato dal barrito incessanti della trombetta sudafricana.E' stato calcolato che le vuvuzelas possono raggiungere un suono pari a 144 decibel, più forte dunque dei fuochi d'artificio, il decollo di un aereo o un concerto rock. 
 Già diventato l'elemento distintivo di questi mondiali, difeso dalla Fifa, ora però la Bbc pensa di introdurre uno speciale filtro in grado di ridurre al minimo le frequenze e di fatto espellere le trombette dal mondiale. Ma non tutti sono d'accordo in Inghilterra: England Supporters Band, un gruppo di tifosi dei Tre Leoni, difende la tradizione locale delle vuvuzelas. Entro la fine della settimana è attesa la decisione finale della Bbc.  
