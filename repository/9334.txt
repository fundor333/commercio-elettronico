#titolo Crociere: Msc, passeggeri decuplicati in 7 anni - Crociere e Traghetti - Mare
  (ANSA) - GENOVA, 15 MAR - ''Siamo passati dai 120.000 ospiti a bordo delle nostre navi del 2005 agli oltre un milione e mezzo di ospiti del 2012 nel mondo, un trend di crescita senza precedenti che continuera' nel 2013'': questi i dati forniti oggi a Genova dal Country Manager Mercato Italia di Msc Crociere, Leonardo Massa, in occasione della prese4ntazione degli eventi collaterali organizzati a Genova per il battesimo, il 23 marzo, di MSC Preziosa. 
''Il porto di Genova ha giocato un ruolo fondamentale in questa crescita - ha spiegato -. Parlare di crociere d'inverno nel 2005 era quasi un'assurdita', qualcuno ci diede dei 'pazzi'. 
In modo pionieristico abbiamo invece dimostrato che le crociere si possono fare anche a novembre, a dicembre. Quest'inverno c'erano a Genova due navi Msc da 4.000 passeggeri tutte esaurite''. Massa ha sottolineato che i passeggeri movimentati su Genova all'inizio degli anni 2000 erano poche migliaia. Nel 2013 sfioreranno il milione. ''Genova - ha detto - e' diventato non a caso l' home port della nostra compagnia''. 
Notevole l'indotto che MSC porta sul territorio. Solo in Liguria le aziende che collaborano con Msc Crociere sono quasi 500, un indotto enorme.(ANSA).  
