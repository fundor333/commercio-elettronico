#titolo Fiat, si scioglie Newco Pomigliano. Torna in casa madre - Industria e Mercato - Motori
  TORINO - Addio alla Newco di Pomigliano: personale e attivitÃ  di Fabbrica Italia Pomigliano verranno infatti trasferiti in Fiat Group Automobiles. Lo ha annunciato il Lingotto con una lettera ai sindacati. 
Nella lettera inviata alle segreterie nazionali e territoriali di Fim, Uilm, Fiscim e Ugl e alle Rsa di Pomigliano, Fiat spiega che il trasferimento d'azienda di Fabbrica Italia Pomigliano a Fiat Group Automobiles e' previsto dal primo marzo 2013. 
L'operazione - dice il Lingotto - rientra nel processo di razionalizzazione societaria in corso ad opera di Fiat Group Automobiles. I dipendenti di Fabbrica Italia Pomigliano sono oggi 47 quadri, 150 impiegati e 1.964 operai. L'azienda spiega che i rapporti di lavoro subordinati del personale di Fabbrica Italia Pomigliano, al momento del trasferimento del complesso aziendale, proseguiranno con Fiat Group Automobiles.  
