#titolo Clini, su testo a favore cementifici vado avanti - Rifiuti & Inquinamento - Ambiente&Energia
  ROMA - Il ministro dell'Ambiente, Corrado Clini, va avanti con la difesa del decreto sui rifiuti da destinare ai cementifici dopo che la commissione Ambiente della Camera ha dato parere negativo e quella del Senato positivo. 
''Il decreto attua regole europee - ha spiegato il ministro - e consente di dare un'opzione alternativa alla discarica per la valorizzazione energetica dei rifiuti. Sul testo vado avanti. Se ho rifiuti a Palermo in una discarica che e' diventata sorgente di inquinamento pericolosa e un cementificio alle porte di Palermo dove invece di usare combustibile fossile utilizzo quello da rifiuti e comincio ad evitare che continui questa situazione cosa devo scegliere - si e' chiesto Clini -: Far rimanere rifiuti in discarica o lasciarli addirittura in strada? La posizione della Camera non e' ostativa, c'e' il parere del Senato che e' favorevole''.  
