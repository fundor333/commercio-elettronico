#titolo Giappone:intercettata nave Cina per pesca illegale a Okinawa  - Ambiente e Pesca - Mare
   (ANSA-AFP-REUTERS) - TOKYO, 2 FEB - Un'imbarcazione cinese che stava pescando illegalmente del corallo all'interno delle acque territoriali giapponesi, vicino ad  Okinawa , è stata intercettata oggi e il suo capitano arrestato dai guardiacoste nipponici che hanno comunicato ai media la notizia. 
 La sicurezza del Paese del Sol Levante ha riferito di avere effettuato l'operazione vicino all'isola di Miyako, nell'estremo sud del Giappone. Il battello, con tredici persone a bordo, è stato intercettato a 46 km a nord-est dell'isola. L'incidente è avvenuto mentre tra i due Paesi è in atto da settembre uno scontro diplomatico sul piccolo arcipelago di Senkaku, nel mare della Cina orientale, rivendicato sia da Tokyo sia da Pechino. (ANSA-AFP-REUTERS) LDN/  
