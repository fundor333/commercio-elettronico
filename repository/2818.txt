#titolo Regista Choo, Benigni tra i miei maestri - Toscana
     (ANSA) - FIRENZE, 14 MAR - ''Roberto Benigni e Bernardo
Bertolucci sono stati i maestri del cinema italiano a cui mi
ispiro e che ho seguito negli anni''. Lo ha detto il regista
coreano Choo Chang-Ming, a Firenze per inaugurare l'11/o
Florence Korea Film Fest, al via il 15 marzo al cinema Odeon con
la proiezione, in prima italiana, del suo ultimo film,
'Masquerade'. Il film e' stato il piu' visto in Corea del Sud
nel 2012 con 12 milioni di biglietti venduti e il terzo di tutti
i tempi.
