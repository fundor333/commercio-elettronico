#titolo Messico: 13 morti per fuochi artificio - Mondo
     (ANSA) - TLAXCALA (MESSICO), 16 MAR - Almeno 13 persone sono
morte e circa 154 sono rimaste ferite nell'esplosione di un
furgone che trasportava fuochi d'artificio per una festa
religiosa nel comune di Nativitas, nello Stato messicano
centrale di Tlaxcala. Lo rendono noto le autorita' locali. Tra
le vittime ci sarebbe anche un bambino. L'esplosione sarebbe
stata causata dalla caduta di un bengala dal veicolo pieno di
fuochi d'artificio. Il governatore Mariano Gonzalez Zarur ha
proclamato 2 giorni di lutto.
