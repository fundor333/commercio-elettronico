#titolo Bosch al CES di Las Vegas per presentare tecnologie future - Componentistica - Motori
  ROMA - Come gia' ha fatto Ford negli ultimi anni, anche Bosch ha scelto il Consumer Electronic Show di Las Vegas, il piu' importante evento mondiale del settore, per presentare lo stato dell'arte delle proprie tecnologie e i progetti futuri nell'ambito dell'automotive, dell'energia, dell'industria, delle costruzioni e dell'elettronica di consumo. 
''Alla Bosch - ha detto Werner Struth, presidente della Robert Bosch LLC e membro del board di Robert Bosch GmbH - misuriamo il successo attraverso la nostra capacita' di migliorare continuamente i nostri prodotti e le nostre tecnologie per soddisfare i bisogni dei consumatori di qualsiasi parte del mondo. Il CES ci fornisce una perfetta opportunita' per mostrare come facciamo a soddisfare e perfino superare questi obiettivi in tre aree chiave - ha concluso Struth - che sono la connettivita', la qualita' utile e la sostenibilita'''. 
In particolare al grande evento di Las Vegas (che apre il prossimo 7 gennaio) Bosch Car Multimedia sara' presente con le sue tecnologie per collegare i dispositivi mobili ai veicoli e per gestire le funzioni attraverso il riconoscimento vocale, proponendo tra l'altro molte soluzioni che utilizzano software open-source. 
La divisione Chassis Systems Control di Bosch esporra' invece tutte le piu' moderne tecnologie per migliorare a sicurezza e per assistere il conducente, compresi i sistemi di ''lane change assist'', di frenata predittiva d'emergenza e di rilevamento della sonnolenza del guidatore.  
