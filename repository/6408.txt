#titolo In aumento la produzione mondiale di petrolio, +1,2% - Speciali ed Eventi - Ambiente&Energia
  Le riserve di petrolio sono in aumento (3,6% nel 2011 rispetto al 2010) grazie all'esplorazione di nuovi bacini e la crescita delle riserve certe si e' concentrata in Medio Oriente, area che gia' da decenni domina il patrimonio petrolifero. E' questo il panorama energetico mondiale tracciato su World Oil and Gas Review, la rivista annuale statistica di Eni.<br> 
 Anche la produzione mondiale di petrolio registra una crescita dell'1,2%: questo incremento, guidato dall'Opec, l'Organizzazione dei Paesi esportatori di petrolio,  ha risentito  pero' anche dell'influenza di eventi politici che hanno coinvolto i Paesi del Medio Oriente e del Nord Africa, primo fa tutti la Libia. Anche i consumi di petrolio, che hanno toccato gli 89,1 milioni di barili al giorno, hanno registrato una crescita seppure lieve (+0,8 milioni di barili al giorno): un  trend della domanda apparso in diminuzione nei Paesi dell'area Ocse e' stato compensato da una crescita in quelli non Ocse.<br> 
 In crescita del 2% le riserve di gas, che hanno toccato i 196.068 miliardi metri cubi, e  del 2,5% il suo consumo globale, che ha raggiunto 3.333 miliardi di metri cubi. La quota di gas naturale consumato fuori dall'area di produzione, invece, ha raggiunto il 30%.<br> 
 
Un'analisi quantitativa della produzione di greggio, infine, vede prevalere al primo posto i greggi medium&sour, che rappresentano oltre il 40% della produzione annua, mentre diminuisce quelli light & sweet, la cui produzione nel 2011 e' scesa per la prima volta al di sotto dei 10 milioni di barili al giorno. La capacita' di raffinazione mondiale, inoltre, ammonta a 93,4 milioni di barili al giorno, con l'Europa che ha iniziato un processo di razionalizzazione del settore chiudendo molti impianti a bassa complessita'.  
