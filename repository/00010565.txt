#titolo A Doha la 18/a Conferenza mondiale sul clima - Speciali ed Eventi - Ambiente&Energia
  LA 18/a conferenza mondiale delle parti della Convenzione quadro sui cambiamenti climatici ( Unfccc -United Nations Framework on Climate Change) di Doha segna una nuova partenza per i negoziati internazionali, a distanza di vent'anni dal primo summit della terra di Rio, nel 1992, quando nasce l'Unfccc, la Convenzione Onu sui Cambiamenti climatici. Il compito di Doha e' quello di guardare al regime post 2012: lancera' la 'fase due' del protocollo di Kyoto e il lavoro verso un accordo globale valido per tutti nel 2020. Ma la partita di Doha si apre con una presa di posizione netta dei Paesi del blocco BASIC (Brasile, Cina, India e Sud Africa), secondo cui la responsabilita' dei risultati del round di negoziati e' nelle mani dei Paesi 'ricchi'.Â   
