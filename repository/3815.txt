#titolo Cadillac, debutta a Detroit l'lettrica ELR 2014 - Prove  e Novit√† - Motori
  DETROIT - L'eleganza tipica di una coupe' di lusso abbinata alla praticita' ed al risparmio dei veicoli elettrici. Al North American International Auto Show Cadillac svela la nuovissima ELR 2014 che presenta la prima applicazione della tecnologia Extended Range Electric Vehicle nata da un marchio automobilistico di lusso. Prodotta nello stabilimento General Motors di Detroit-Hamtramck, l'unico impianto di produzione automobilistica che produce veicoli elettrici ad autonomia estesa per i mercati globali in 21 paesi, la nuova ELR si presenta al pubblico come una evoluzione della concept Converj e sara' pronta per il debutto sul mercato degli Stati Uniti alla fine del 2013 mentre per la Cina e l'Europa bisognera' attendere l'inizio del 2014.      Le linee esterne - precisa una nota - fissano un nuovo livello all'avanguardia per il marchio, mentre il design interno presenta un nuovo corso che definira' i futuri modelli Cadillac, sottolineando l'attenzione per una moderna eleganza e tecnologia e una cura per i dettagli dalla cura artigianale.  La ELR e' azionata dalla tecnologia EREV di GM, che unisce la guida in modalita' puramente elettronica e un efficiente motore a benzina per l'estensione dell'autonomia che garantisce circa 480 km di autonomia, tra guida elettrica e inserimento del generatore.      Questa auto e' azionata dalla tecnologia EREV di GM, che unisce la guida in modalita' elettronica e un efficiente motore a benzina 1.4L con una potenza pari a 154 kW (209 CV).  La ELR monta una batteria a forma di T da 16,5 kWh agli ioni di litio, posizionata lungo la linea centrale del veicolo, tra le ruote anteriori e quelle posteriori per una distribuzione ottimale dei pesi. La batteria e' lunga 1,6 m, pesa 198 kg e fornisce energia a una unita' di trazione elettrica avanzata in grado di fornire al veicolo 400 Nm di coppia istantanea.  Con il solo utilizzo di energia immagazzinata nella batteria, la ELR sara' in grado di percorrere circa 56 km a seconda del terreno, delle caratteristiche di guida e della temperatura. La modalita' di guida Hold mode consente di decidere quando utilizzare il generatore elettrico alimentato a benzina, conservando la carica rimanente della batteria per un secondo momento. Questa funzionalita' consente di migliorare l'efficienza perche' chi guida in citta' e in autostrada puo' conservare la carica della batteria per i percorsi urbani, dove la trazione elettrica della ELR raggiunge la massima efficienza. La batteria della ELR puo' essere caricata da una presa elettrica da 230V o da una stazione di ricarica dedicata da 240V. La ricarica completa del veicolo avviene in circa 4,5 ore dalla presa da 240V, a seconda della temperatura esterna.      Una volta collegato il veicolo, si puo' programmare di ricaricarlo immediatamente o in un secondo momento, magari decidendo la ricarica in funzione dell'ora di partenza o delle tariffe elettriche. E' anche possibile gestire e controllare la ELR on line o con il proprio smartphone e RemoteLink, una app di OnStar. La batteria della ELR ha una garanzia di otto anni o 1600 kilometri.  
