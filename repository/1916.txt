#titolo Tumori: dal 16 al 24 marzo settimana prevenzione oncologica - Associazioni - Salute e Benessere
     (ANSA) - ROMA, 11 MAR -  Una bottiglia d'olio extravergine
d'oliva, alimento basilare della  dieta mediterranea, per
ribadire che  la prevenzione dei tumori parte da una buona
alimentazione. Ad offrirla, in occasione della settimana della
prevenzione oncologica dal 16 al 24 marzo, sara' la Lilt (Lega
italiana per la lotta contro i tumori). I volontari saranno
presenti nelle maggiori piazze italiane per distribuire il
prezioso alimento, noto anche per le sue proprieta' protettive
nei confronti di diversi tumori,  in cambio di un contributo
economico per la ricerca e per le dotazioni di apparecchiature 
diagnostiche. 
  A chi acquistera' una bottiglia d'olio verra' anche dato un
opuscolo con consigli sui corretti stili di vita e ricette di
importanti chef.    Quest'anno in piu', a scendere in campo con la Lilt per la
lotta ai tumori sara' anche la Fondazione Campagna Amica, che
attraverso i suoi mercati offrira' ai cittadini anche i prodotti
dell'agricoltura italiana.    Durante la settimana della prevenzione oncologica resteranno
infine aperti, per visite e informazioni, anche i 400 ambulatori
della Lilt. Per saperne di piu' sui giorni e gli orari di
apertura si puo' chiamare il numero verde Sos Lilt
800998877.(ANSA).
