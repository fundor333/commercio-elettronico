#titolo Internet e' il medico di una persona su3,dilaga autodiagnosi - Stili di vita - Salute e Benessere
     (ANSA) - ROMA, 15 GEN - Oltre una persona su tre si fa
l'autodiagnosi su internet, cioe' cerca di capire, da solo,
usando il web di cosa soffre o cerca informazioni per capire la
natura di un disturbo di cui soffrono persone di sua conoscenza. E tanto ci si fida di se stessi e del web che una persona su tre
di questi 'medici di se stessi' non si rivolge nemmeno al
proprio medico e si accontenta della sua autodiagnosi.    Lo rivela 'Health Online 2013', un'indagine americana
condotta dal Pew Research Center nell'ambito del progetto 'Pew's
Internet and American Life Project', che ha coinvolto oltre 3000
individui contattati telefonicamente.    Tra coloro che si rivolgono al medico dopo l'autodiagnosi, il
41% ha dichiarato che il proprio dottore conferma la loro
diagnosi mentre il 18% ha detto che il proprio medico non si
trovava d'accordo con la diagnosi che si erano fatti.    E dove cercano informazioni gli habitue' dell'autodiagnosi?
Per il 77% dei casi Google e' la prima scelta, la ricerca parte
cioe' su questo motore di ricerca. Solo il 13% inizia a cercare
i propri sintomi su siti specializzati in salute. (ANSA).
