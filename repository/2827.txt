#titolo Fiscal Compact in vigore da 1 gennaio. Ok da 12 paesi euro - Economia e lavoro - ANSA Europa
  BRUXELLES - Il Fiscal compact entrera' in vigoreÂ  il primo gennaio. Il patto per la disciplina di bilancio e' stato infatti  ratificato anche dalla Finlandia , raggiungendo cosi' il numero minimo di 12 paesi dell'eurozona necessario per farlo partire. Questo ha ricevuto anche l'ok di Austria, Cipro, Germania, Francia, Italia, Spagna, Irlanda, Grecia, Portogallo, Irlanda, Slovenia ed Estonia. Hanno gia' provveduto alla ratifica del testo, inoltre,  4 paesi fuori dall'eurozona  (Lettonia, Lituania, Romania e Danimarca).  l Trattato sulla stabilita', la coordinazione e la governance nell'Unione economica e monetaria (questo il 'vero' nome del Fiscal Compact) era stato firmato il 2 marzo da tutti i leader dei paesi Ue tranne la Gran Bretagna e la Repubblica Ceca. 
 
Questo stabilisce la  'regola d'oro' , ovvero l'inserimento nelle costituzioni nazionali dell'obbligo del pareggio di bilancio: il deficit strutturale di un paese non potra' superare lo 0,5% del pil in prezzi di mercato. Gli stati membri devono anche  rispettare gli obiettivi di bilancio di medio e lungo termine  stabiliti dal Patto di stabilita'. La Corte di giustizia Ue vegliera' a che la 'regola d'oro' sia trasposta correttamente, entro il primo gennaio 2014, nelle legislazioni nazionali, e potra' far pagare multe pari allo 0,1% del Pil a chi 'sgarra'. 
 
Scattera' poi un  meccanismo automatico di correzione  in caso di deviazioni dagli obiettivi di bilancio fissati. Ma, soprattutto, sara' vietato il ricorso al fondo salvastati dell'eurozona, l'Esm, a quei paesi che non ratificano in tempo o non adottano la 'regola d'oro'. Il Fiscal compact prevede inoltre ''almeno'' due vertici dei paesi dell'eurozona all'anno, gli 'Eurosummit'.  
