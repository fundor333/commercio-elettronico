#titolo Federconsumatori,solo 10% citta' ha tariffa acqua pro capite - Acqua: Top News - Ambiente&Energia
  GENOVA - Solo il 10% delle citta' italiane applica alle bollette dell'acqua la tariffa pro capite per incentivare il consumo responsabile del servizio idrico. Lo ha denunciato il vice presidente nazionale di Federconsumatori Mauro Zanini oggi a Genova al convegno 'La nuova regolazione del servizio idrico'. 
Zanini ha rivelato alcuni dati di un'indagine nazionale sui servizi che Federconsumatori presentera' a febbraio. ''La tariffa pro capite e' una strada da percorrere che si sta allargando in Italia - ha detto - chi sperpera il consumo dell'acqua puo' essere penalizzato, ma chi sta dentro i consumi medi pro capite per singola unita' familiare puo' e deve avere dei vantaggi''.    Secondo l'associazione ''in Italia ci sono piu' di 400 diversi bacini tariffari per l'acqua, sarebbe gia' importante arrivare a una tariffa unica di ambito territoriale, e arrivare anche a una tariffa unica regionale, sarebbe un passo importante. Oggi se a Milano o Isernia si paga 100, abbiamo realta' della Toscana o della Sicilia dove si paga 450''. 
Zanini ha spiegato come ''l'80% delle grandi citta' italiane capoluogo abbia gia' una tariffa sociale per l'acqua, pero' in modo molto diversificato sul territorio nazionale, occorre uniformare le agevolazioni per le famiglie piu' deboli''.  
