#titolo Autostrade: A4; in G.U. decreto proroga commissario - Autovie Venete
     (ANSA) - TRIESTE, 3 GEN - E' stato pubblicato sulla Gazzetta
Ufficiale numero 1 del 2 gennaio il decreto del governo
nazionale che proroga fino al 31 dicembre 2014, lo stato di  
emergenza dell'autostrada A4 nella tratta Quarto
d'Altino-Trieste e nel raccordo autostradale Villesse-Gorizia.    Nel decreto si precisa che ''il Presidente della Regione 
Autonoma Friuli Venezia Giulia subentra all'ing. Riccardo
Riccardi nelle funzioni di Commissario delegato''.    Tra le motivazioni del decreto di proroga vi e' una nota 
congiunta al Governo dei presidenti di Friuli Venezia Giulia e
Veneto del 18 ottobre scorso, con la quale e' stato ricordato
che sono ancora in corso le procedure per il reperimento dei
fondi, quelle di esproprio delle aree interessate dai lavori, le
attivita' per l'approvazione dei progetti e altri adempimenti
connessi all'ultimazione delle opere in corso. (ANSA).
