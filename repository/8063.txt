#titolo Mafia: migliaia in corteo a Firenze - Cronaca
Sono 150mila, secondo gli organizzatori, le persone che stanno sfilando per le vie di Firenze per iniziativa dell'Associazione Libera in memoria delle vittime della mafia. Il lungo corteo è partito dalla Fortezza da Basso per raggiungere lo stadio comunale dove è stato già allestito il palco. 
 Il corteo ha sostato per alcuni momenti di raccoglimento sotto la casa dove il 26 giugno 1967 morì don Lorenzo Milani, il parroco di Barbiana del Mugello celebre per le sue battaglie civili. La testa del corteo, con don Luigi Ciotti e Giancarlo Caselli, ha raggiunto con un certo anticipo l'edificio situato in via Masaccio e ha sostato per alcuni minuti in attesa degli altri manifestanti.  
