#titolo Citta' Scienza:Procura nomina consulenti - Campania
     (ANSA) - NAPOLI, 13 MAR - La Procura di Napoli ha nominato
tre consulenti che esamineranno i resti di Citta' della Scienza
e risponderanno a una serie di quesiti sulla dinamica
dell'incendio. 
  Il procuratore aggiunto Giovanni Melillo e il sostituto
Michele Del Prete si stanno concentrando in particolare su
alcuni affiliati ai clan della zona occidentale arrestati in
passato per attentati incendiari e ne stanno controllando gli
alibi. Stanno inoltre passando ai raggi x i dipendenti di Citta'
Scienza.(ANSA).
