#titolo Maratona: c'e' conclave, Roma pronta correre di sera - Diario Vaticano
  La maratona di Roma si svolgera' regolarmente domenica 17 marzo, ma per conoscere l'orario di partenza dell'evento sportivo che riunira' oltre 14mila atleti servira' un Conclave. Nella stessa giornata della 19/a edizione della 42km capitolina, infatti, potrebbe esserci anche la cerimonia d'intronizzazione del nuovo Pontefice che portera' in citta' numerosi Capi di Stato e migliaia di fedeli. Qualora i cardinali abbiano trovato per quella data il successore di Benedetto XVI. In tal caso l'orario di partenza slittera' dalle 9 alle 16. Ma il percorso di 42,195 chilometri che si snodera' dai Fori Imperiali (dove e' previsto anche l'arrivo), mutera' solO se il nuovo Papa recitera' l'Angelus (saranno eliminati i passaggi in zona San Pietro e la distanza sara' recuperata tra Testaccio e Villaggio Olimpico). Dal museo Macro di Roma dove si e' svolta la presentazione, il messaggio e' chiaro: siamo pronti alla sfida. 
 ''E' altamente probabile che la cerimonia di intronizzazione del nuovo Santo Padre avvenga il 17 marzo &#8211; dice il sindaco Gianni Alemanno -. In un incontro con la Prefettura e il comitato organizzatore ci siamo domandati se Roma puo' affrontare questa doppia sfida. Alla fine abbiamo deciso di lanciare il cuore oltre l'ostacolo. E' un atto di rispetto per gli appassionati che da mesi avevano gia' prenotato gli alberghi e si erano organizzati. Chiederemo uno sforzo in piu' ai cittadini, ma mai come questo 17 marzo Roma si confermera' una citta' internazionale all'altezza di queste sfide''. 
 ''Siamo pronti per ogni condizione organizzativa &#8211; aggiunge il presidente del comitato organizzatore, Enrico Castrucci -. La nostra maratona e' un evento consolidato nel mondo. Nel caso di partenza alle 16 ci sara' l'illuminazione del percorso da parte delle forze armate e dei vigili del fuoco e verra' agevolate la partenza posticipata dei partecipanti. Chi non potra' venire potra' partecipare a una delle tre prossime edizioni''.     Soprattutto per limitare il disagio degli oltre 6mila atleti stranieri provenienti da 81 nazioni per partecipare a quella che il vice presidente della Fidal, il colonnello Vincenzo Parrinello, definisce ''una grande giornata'', in cui ''assieme a un rito sacro assisteremo a un rito laico dove 14mila persone si ritroveranno per celebrare la nostra atletica''. 
 Non ci sara' il campione europeo di cross, Andrea Lalli, infortunatosi al polpaccio. Mentre, nella categoria handbike, prendera' regolarmente il via il campione paralimpico e trionfatore delle edizioni 2010 e 2012, Alex Zanardi. ''Alex si ripresentera' insieme ad altri 130 atleti paralimpici per rinnovare un matrimonio felice con la maratona iniziato anni fa - sottolinea Luca Pancalli, presidente del Cip -. Lo sport dovrebbe avere capacita' di comunicare che e' per tutti e questa maratona puo' rappresentare la sintesi dello sport che vorremmo''. In programma anche la non competitiva RomaFun di 5 chilometri e l'intera manifestazione, in collaborazione con l'Ufficio Nazionale Antidiscriminazioni Razziali della Presidenza del Consiglio, ha fatto suo il claim: ''Se chiudi con il razzismo ti si apre il mondo''. Un messaggio chiaro, che assieme alla raccolta fondi del 'Charity Program', sottolinea come la Maratona di Roma vada ben al di la' del sano agonismo.  
