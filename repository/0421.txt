#titolo Calcio: torneo Regioni da 23 a 30 marzo - Sardegna
     (ANSA) - CAGLIARI, 15 MAR - Oltre 230 partite, di cui 156 di
calcio e 78 di calcio a 5, in 40 campi da gioco di quattro
province: dal 23 al 30 marzo la Sardegna ospitera' la 52/a
edizione del Torneo delle Regioni, una delle piu' antiche
competizioni sportive in Italia. In questa edizione saranno
coinvolte circa 2600 persone, fra atleti e dirigenti. Cagliari,
Sulcis, Ogliastra e Oristano i quattro gironi, uno per
provincia, ognuno dei quali composto dalle squadre provenienti
da ogni regione italiana.
