#titolo L. elettorale: domani commissione vota per testo base - Politica
La commissione Affari Costituzionali del Senato voterà domani per tentare l'adozione di un testo base sulla legge elettorale. Ma, date le distanze tra Pd e Pdl, è possibile che non si arrivi ad avere una proposta con una maggioranza. Se così fosse sarebbe direttamente l'Aula a dover scegliere tra una delle 46 proposte in campo. Si cerca dunque in queste ore l'intesa: se non la si trova, è serio il rischio che anche la riforma del sistema di voto finisca su un binario morto. 
 SCHIFANI, RIMPIANGO VECCHIO SISTEMA -  ''Rimpiango il sistema elettorale che legava il politico al territorio''. Cosi' il presidente del Senato Renato Schifani inaugurando un centro sportivo a Carino (Pa). 
 VIZZINI, CERCARE INTESA,RISCHIO E' BINARIO MORTO -  "Martedì andiamo a votare ma se anche un testo passasse per un voto saremmo su un binario morto come siamo andati su un binario morto con le riforme costituzionali". Lo dice il presidente della commissione Affari Costituzionali del Senato, Carlo Vizzini. 
 Da Vizzini arriva, quindi, un appello alle forze politiche a "riflettere su tutte le possibilità che ci sono e cercare in modo ponderato di venirsi incontro".  
