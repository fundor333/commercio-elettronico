#titolo Europarlamento, stop a bracconaggio elefanti e rinoceronti - Natura - Ambiente&Energia
 
            
            BRUXELLES - Stop immediato a livello internazionale al
bracconaggio di elefanti e rinoceronti. Lo ha chiesto il
Parlamento europeo, approvando a larga maggioranza una
risoluzione che mira a rafforzare la Convenzione sul commercio
internazionale delle specie di flora e fauna selvatiche
minacciate di estinzione (Cites).    La risoluzione individua la necessita' di aumentare la lotta
contro il bracconaggio di elefanti e rinoceronti, presi di mira
il primo per l'avorio e il secondo per il corno dall'alto valore
economico. L'Eurocamera ha chiesto con la risoluzione approvata
oggi di ''incrementare gli impegni assunti'' con la Convenzione
Cites durante la Conferenza che si terra' a Bangkok (Thailandia)
dal 3 al 14 marzo. Cites e' il piu' grande accordo globale
esistente di conservazione della fauna selvatica che mira a
evitare l'eccessivo sfruttamento attraverso il commercio
internazionale. Alla Convenzione aderiscono 176 parti, compresi
i 27 Stati membri dell'Ue.    Gli europarlamentari hanno chiesto, inoltre, che varie specie
di squali siano trasferite nelle liste degli animali il cui
commercio deve essere controllato e gli orsi polari siano
inseriti in un'altra categoria nella Convenzione che li tuteli
per aumentare la consapevolezza sulla loro situazione.
