#titolo Bossi: 'Mi ricandido a meno che non tiriamo fuori i fucili' - Politica
  Se la Lega si ripresenterà in Parlamento Umberto Bossi intende ricandidarsi: "A meno che non decidiamo di tirare fuori i fucili, di non venire più a Roma e di passare a mezzi più espliciti e rumorosi". Lo dice il Senatur che, conversando con i cronisti a Montecitorio aggiunge: "Senatore a vita? Mai! E l'unica cosa che non accetterei". 
 "La Lega al Nord, questo dice Maroni. Non si può stare in Parlamento e allo stesso tempo fare la lotta. O fai la lotta democratica in Parlamento o la lotta popolare fuori" dice Bossi che ripete, "la Lega deve passare alla lotta popolare, fare un altro tipo di battaglia". 
 "Monti non deve fare altro che sparire dalla faccia della terra". Il Senatur torna a difendere a spada tratta il Cavaliere e ad accusare il premier in carica che, dice "ha fatto tanti danni alla gente e alle famiglie". Berlusconi, invece, "é saggio, lo stimo. E non avrebbe mai fatto quello che ha fatto Monti. Monti ha fatto troppi danni" aggiunge.  
