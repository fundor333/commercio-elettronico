#titolo Barche nella storia,presentato catalogo-libro di Odo Tinteri - Libri - Mare
  (ANSA) - GENOVA, 13 DIC - Dalle barche arcaiche come shardane, fenicie, egizie, greche e romane fino a quelle contemporanee utilizzate per l'emigrazione italiana, albanese e africana. Questo il cuore del libro-catalogo 'Barche nella storia: barche nel Mediterraneo, scritto da Odo Tinteri, che e' stato presentato al Galata Museo del Mare di Genova. 
''E' un libro che racconta la storia della barca, dalle origini ai giorni nostri, attraverso la storia nostra e del Mediterraneo. In questo percorso - spiega Tinteri - non dimentichiamo le barche della Liguria, consapevoli che questa regione, che ha costruito le barche piu' belle, dalle navi del '600 ai grandi transatlantici, e' protagonista assoluta della storia della navigazione''. 
Il libro costituisce il compendio della mostra 'Barche e Uomini', una trentina di cartoni di grande formato oltre ad alcuni piatti in maiolica raffiguranti imbarcazioni come leudi, gozzi e brigantini che hanno contribuito a creare la storia di Genova e della Liguria. La mostra sara' visibile nella Galleria delle Esposizioni e sulle rampe del Museo fino al 6 febbraio 2012.(ANSA).  
