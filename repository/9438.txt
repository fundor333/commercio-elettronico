#titolo Fattoria lager, dissotterrate carcasse - Emilia Romagna
     (ANSA) - RIMINI, 13 MAR - Il Corpo forestale dello Stato ha
dissotterrato le carcasse di sei cavalli morti da almeno tre
anni in una fattoria 'lager' a Santarcangelo di Romagna. Nella
fattoria erano stati trovati una decina di cavalli e capre,
lasciati quasi morire di stenti. Il pm Davide Ercolani a
febbraio ha ottenuto il sequestro dei 10 equini superstiti. L'indagine nei confronti dei gestori, padre e figlio residenti a
Santarcangelo, di 52 e 23 anni, ipotizza maltrattamento,
abbandono e morte d'animali.
