#titolo Vivere la storia, nel nuovo Museo Risorgimento - Cultura e Tendenze
Un po' di numeri aiutano a capire: 30 sale, 2.579 oggetti esposti, scelti tra le 53.011 opere conservate, 3.500 metri quadrati di superficie espositiva, tavoli interattivi e oltre 4 ore di filmati, 5 anni di lavoro per completare il restauro.    Un patrimonio museale composto anche da 31 tipologie diverse di oggetti, 167.750 libri ed opuscoli, 1.916 testate di periodici italiani del XIX secolo e 120mila documenti d'archivio. 
 Tutto questo e' il nuovo Museo Nazionale del Risorgimento di Torino che riapre, totalmente rinnovato, in occasione della visita del Presidente della Repubblica, Giorgio Napolitano.     Fondato nel 1878 come ''Ricordo Nazionale di Vittorio Emanuele II", e' il piu' antico e piu' noto tra i musei di storia patria italiani. L'unico a essere ''nazionale'', per via di un regio decreto del 1901.    Aperto al pubblico nella Mole Antonelliana nel 1908, nel 1938 fu trasferito al piano nobile di Palazzo Carignano con il secondo allestimento. 
 Il terzo rinnovamento venne realizzato tra il 1961 e il 1965, in occasione del primo Centenario dell'Unita' d'Italia.     Ora torna a splendere, dopo che nell'aprile 2006 e' stato chiuso per dare inizio alla profonda ristrutturazione. Il nuovo allestimento, curato dall'architetto Richard Peduzzi, gia' direttore dell'Accademia di Francia a Roma, si snoda lungo 30 sale in cui sono proposti 2.579 pezzi che raccontano le tappe che hanno portato all'Unita' nazionale in Italia, contestualizzate nel piu' ampio ambito europeo dove negli stessi anni dell'Ottocento altri Paesi hanno combattuto per la propria libera' ed indipendenza. 
 Fra le chicche, la possibilita' di visitare la grande Aula della Camera del Regno d'Italia, realizzata per ospitare i deputato del nuovo Stato e mai utilizzata perche', quando fu completata, nel 1871, la capitale era gia' stata trasferita a Roma  
