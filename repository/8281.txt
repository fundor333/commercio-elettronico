#titolo Apple: Almunia, in arrivo indagine su ingiunzioni Samsung - Industria e trasporti - ANSA Europa
     (ANSA) - BRUXELLES, 20 DIC - La Commissione Ue e' pronta a
lanciare formalmente un'indagine nei confronti di Samsung per le
richieste di ingiunzione fatte nella guerra dei brevetti per gli
smartphone contro Apple nei paesi Ue. Bruxelles sospetta infatti
che questo sistema abbia impedito una normale concorrenza nel
settore. Due giorni fa la societa' ha ritirato le richieste
ingiunzioni in Germania, Francia, Regno Unito, Italia e Olanda. ''Adotteremo la decisione molto presto, non so se entro la fine
dell'anno o l'inizio del prossimo'', ha affermato il commissario
Ue alla concorrenza Joaquin Almunia, spiegando che questa sara'
approvata ''tramite procedura scritta il prima possibile''. Nei
giorni scorsi il commissario ha riferito di essere stato
informato della decisione di Samsung, ma in ogni caso, ha
sottolineato, nonostante sia stato ''soddisfatto'' dal ritiro
delle ingiunzioni, l'intenzione e' quella di ''continuare a
indagare su possibili abusi in passato'' in quanto l'uso di
questa pratica ''non e' una solo una minaccia ma un
fatto''.(ANSA).
