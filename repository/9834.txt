#titolo Rivive il primo Senato italiano  - Cultura e Tendenze
TORINO - Il primo Senato italiano torna al suo antico splendore.    A Palazzo Madama, nel cuore di Torino, anche il Presidente della Repubblica, Giorgio Napolitano, ammira la ricostruzione della Grande Aula che, a partire dal 1848, ospito' il Senato Subalpino e poi, tra il 1861 e il 1864, il primo Senato del Regno d'Italia.     Il nuovo allestimento e' stato realizzato all'interno della sala del Senato: si tratta di una fedele riproduzione della struttura originale e della sua atmosfera, con arredi, effetti scenografici, voci e suoni del tempo effettuata nell'ambito di un progetto finanziato dalla Fondazione Crt cui hanno collaborato il Comitato Italia 150 e il Teatro Regio.     
 Per la ricostruzione sono state esaminate centinaia di fonti iconografiche ottocentesche e una vasta documentazione storica, reperita presso l'Archivio di stato di Torino, il Politecnico di Torino, la Soprintendenza per i Beni Architettonici e Paesaggistici e l'Archivio dello Stato di Roma.     Per 256 giorni - dal 17 marzo 2011 all'8 gennaio 2012 il pubblico potra' vivere le emozioni di uno dei momenti piu' significativi del Risorgimento italiano. E' previsto un ricco programma di attivita' destinate ai visitatori e alle scuole: la sala del Senato diventera' cosi' un grande laboratorio di educazione alla cittadinanza per ragazzi e adulti, che avranno anche la possibilit√† di vivere l'esperienza del voto.  
