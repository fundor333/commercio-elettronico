#titolo Aggressioni Napoli riprese col cellulare - Top News
     (ANSA) - NAPOLI, 18 MAR - Il loro passatempo era quello di
molestare anziani in Villa Comunale a Napoli e di riprendere le
loro imprese con il telefonino. Due volte lo hanno fatto quando
hanno sputato in faccia ad un anziano e quando hanno rubato il
cappello a un vecchietto. Poi, ma questa volta non hanno
'immortalato' la loro aggressione, hanno picchiato un anziano di
80 anni. Dei tre protagonisti di queste gesta, due sono stati
identificati e denunciati per l'aggressione ai carabinieri.
