#titolo Benigni: 'Se Renzi e Bersani fossero in stesso partito vincerebbero' - Politica
"Ci sono persone intelligenti nei vari schieramenti, politici ancora in gamba, che mi piacciono: per esempio Renzi e Bersani. Se fossero anche nello stesso partito vincerebbero le elezioni: Renzi sta al 40%, Bersani al 25%, insieme farebbero il 65%". Ospite stasera al Tg1 delle 20, Roberto Benigni ha detto la sua anche sulla situazione politica e sulle primari del Pd. 
 Lanciando la serata evento sulla Costituzione, che andrà in onda il 17 dicembre, Benigni ha sottolineato anche che "adesso dobbiamo cercare di fare pulizia, mandar via i corrotti dal Parlamento: sarebbe bello non farli entrare, più che mandarli via. Ma abbiamo tutto il tempo", ha concluso, citando San Francesco che disse ai Frati minori "ci sarete fino alla fine del mondo".  
