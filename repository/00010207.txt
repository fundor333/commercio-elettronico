#titolo Maro': Italia garantisce per 'licenza' di natale   - Uomini e Mare - Mare
  Â (dell'inviato, Maurizio Salvi) (ANSA) - KOCHI (INDIA), 15 DIC - L'Italia garantisce per i suoi maro' e sara' ''pienamente responsabile'' del rispetto delle condizioni imposte dalla Corte. Cosi', nell'Istanza presentata al tribunale di Kochi, l'Italia si gioca l'ultima carta per portare a casa, per Natale, Massimiliano Latorre e Salvatore Girone. E va vanti col lavoro diplomatico, in attesa della decisione sulla 'licenza natalizia' prevista per martedi'. 
 Per questo il ministro della Difesa  Giampaolo Di Paola  e' volato in India, mentre il governo studia gia' un piano ''B'' nel caso in cui da Kochi arrivasse un no. ''Siamo fiduciosi, speranzosi, anzi sicuri che le cose volgeranno al meglio perche' noi siamo nel giusto'', ha detto il ministro dopo aver cenato con i due maro' in un albergo di Kochi. 
 All'incontro erano presenti anche l'ambasciatore italiano in India Giacomo Sanfelice di Monteforte e il console generale Giampaolo Cutillo e si e' svolta in un clima di rilassatezza, tanto che e non sono mancate le battute come quando qualcuno ha detto: ''Massimiliano vorrebbe fumare...'', ''qui si puo' '', ha replicato qualcuno. E un altro: ''no, l'arrestano...''. 
 Nella richiesta presentata ieri all'alta Corte di Kochi e di cui l'ANSA ha ottenuto una copia, si dichiara che ''in tutto il periodo del viaggio dei richiedenti in India e poi in Italia, e fino al loro ritorno in India, la Repubblica d'Italia sara' pienamente responsabile per assicurare che essi non commettano alcuna violazione delle condizioni loro imposte dalla Corte''. 
 Se ci sara' l'ok dei giudici keralesi, il 21 dicembre Latorre e Girone potranno intraprendere il loro viaggio verso casa, ma nel caso di una risposta negativa, le autorita' italiane pensano comunque ad un 'Piano B' che permetta loro di festeggiare nel miglior modo possibile il Natale. 
 L'ipotesi e' che in caso di rigetto della richiesta di licenza, i famigliari di Latorre e Girone vadano in India accompagnati, a quanto risulta, da rappresentanti delle istituzioni o del governo, di cui per ora si parla pero' solo in modo ufficioso. 
 L'arrivo dall'Afghanistan del ministro di Paola ha portato un momento di serenita' per i due maro', che hanno ricevuto un regalo dai loro commilitoni in servizio a Bala Baluk, sperduta base italiana nelle montagne afghane. Per loro, in dono, un foulard del Reggimento San Marco, con le firme dei commilitoni e gli auguri di buone feste, e due felpe col logo dell'Isaf. Svanita la possibilita' di una sentenza favorevole prima della fine dell'anno, la vita dei due militari - accusati dell'omicidio in febbraio di due pescatori scambiati per pirati e in attesa di giudizio - resta ora appesa alla speranza di volare a casa. 
 Nell'istanza si sottolinea che le celebrazioni natalizie sono ''il momento piu' importante per un italiano che, come loro, e' un cristiano'' e, a garanzia, sono state prodotte anche tre dichiarazioni giurate nelle quali Latorre e Girone si impegnano a rispettare tutte le condizioni che verranno poste dal giudice nell'ipotesi di un accoglimento, mentre il console generale Giampaolo Cutillo assicura che in caso di via libera ''durante tutto il periodo del viaggio dei richiedenti in India e poi in Italia, e fino al loro ritorno in India, l'Italia ''sara' pienamente responsabile per assicurare che essi non commettano alcuna violazione delle condizioni loro imposte'' e garante per fare in modo che ''in qualsiasi momento possano essere presentati alle autorita' giudiziarie o di polizia di Kochi''. Negli ambienti della delegazione italiana a Kochi si esprime ''fiducia'' che l'istanza possa essere accolta. (ANSA).  
