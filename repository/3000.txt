#titolo Raissa Skorkina - Cronaca
ROMA- "A quell'uomo voglio un bene dell'anima, cioé provo proprio un amore, ecco. E' una grande persona". L'uomo in questione è il premier Silvio Berlusconi e le parole sono di Raissa Skorkina, ragazza italorussa che, in un'intervista a La Repubblica ammette di aver partecipato a cene nella residenza del premier ad Arcore e di conoscerlo da "dieci anni, o nove, o otto... non mi ricordo bene", dice. 
 Raissa afferma di essere una modella, indossatrice e show girl e di essere "stupita" da "tutto questo casino". Ha conosciuto il premier "ad una cena". "Io sono esperta di politica - aggiunge - oltreché di filosofia. Abbiamo parlato della situazione in Russia e in Italia. Mi ha presa in simpatia e io pure. Lo adoro". Secondo la ragazza, il premier "non ha bisogno di pagare nessuna donna. E' ricco, è affascinante, potente. Figuriamoci se si deve mettere a pagare delle prostitute" e sugli atti dell'inchiesta milanese commenta: "ci sarà stata qualche ragazza furba e maligna che ha cercato di rovinarlo. E' come se io vengo a una tua cena e poi dico che tu avevi la droga". Su Ruby, Raissa non fa nessun commento, "con quelle foto lì, con quel video mezza nuda...Non so, non voglio dire niente, però insomma...".  
