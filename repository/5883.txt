#titolo Tsai Ming-Liang, dormite pure coi miei film  - Spettacolo
VENEZIA - "Una volta mi preoccupavo che la gente si addormentasse durante i miei film. Ora invece dico che se un mio film riesce a farvi dormire, vuol dire che è un'opera potente". Scherza così il cineasta taiwanese di origini malesi Tsai Ming-liang, che alla Mostra ha chiuso Orizzonti con il corto Diamond Sutra. Il regista è ora al lavoro sul suo nuovo lungometraggio, Picnic, in cui tornerà a lavorare con il suo attore feticcio, Lee Kang-sheng e con tre attrici protagoniste, "tutte nello stesso ruolo".  
 Per lui "dormire al cinema è una delle più belle esperienze che si possa fare. Soprattutto durante un film di cappa e spada pieno di morti, si può dormire tranquilli tanto sai che è tutto finto". A proposito del suo corto, dedicato a venti muniti nella vita di una risiera elettrica davanti a cui passa, molto lentamente, un monaco zen. il regista spiega di aver voluto esplorare "concetti diversi di tempo e di spazio che non è possibile utilizzare in un lungometraggio". Per Tsai Ming-liang "il pubblico è sempre più abituato e vuole principalmente prodotto commerciale". Per questo, bisogna cercare di "far circolare, il più possibile tipi di cinema diversi, per farli conoscere".  
