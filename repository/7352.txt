#titolo Gse rinnova l'Atlasole - Rinnovabili - Ambiente&Energia
  ROMA - Il Gestore dei Servizi Energetici (GSE) ha deciso di potenziare il portale che permette la consultazione interattiva degli impianti fotovoltaici in esercizio ammessi all'incentivazione, o che ne hanno fatto richiesta, dal 19 settembre 2005 ad oggi, visto il raggiungimento del mezzo milione di impianti interessati dal Conto Energia. 
Attraverso il webmapping GIS, Atlasole sara' da oggi in grado di rappresentare gli impianti fotovoltaici raggruppati per potenza e numerosita' in funzione delle necessita' dell'utilizzatore. 
Le nuove funzionalita' a disposizione sono: la visualizzazione immediata dei livelli amministrativi di Regioni, Province e Comuni; la scelta della base cartografica da rappresentare; la ricerca guidata per classi di potenza definite dai Decreti o ricerca libera; i filtri sui Decreti; la possibilita' di scaricare la lista completa degli impianti fotovoltaici; la possibilita' di scaricare la lista degli impianti fotovoltaici per Regioni, Province e Comuni e la possibilita' di impostare delle mappe tematiche personalizzate. 
Atlasole, aggiornato quotidianamente, e' online su http://atlasole.gse.it/atlasoleÂ   
