#titolo Arriva l'Inghilterra, match di rivincite - Visto da...
  (ANSA) - BERLINO - L'arcirivalita' tra Germania e Inghilterra, una volta combattuta sui campi di battaglia e da oltre mezzo secolo riservata ai campi di calcio, risolleva la testa in queste ore sul suolo tedesco, dove l'imperativo per domani sembra essere: arrivare ai calci di rigore.    Questa brutale forma per decidere chi passa il turno, proposta nel 1970 dall'ex arbitro tedesco Karl Wald (tuttora vivente, ha 94 anni) e adottata per la prima volta ai Mondiali in una semifinale nel 1982, statisticamente vede in svantaggio gli inglesi, che hanno sempre perso ai penalties contro i tedeschi, Mondiali del 1990 e Europei del 1996 compresi. (ASCOLTA L'AUDIO) 
 Mentre in Sudafrica, in vista della partita degli ottavi di finale, la polizia locale, con l'aiuto di unita' dei servizi speciali e di agenti di polizia tedesca e inglese, si prepara a impedire che succeda il peggio in caso di scontri tra tifosi delle due Nazionali, in Germania si cerca di esorcizzare il ricordo della finale persa dai tedeschi a Wembley per 2-4 il 30 luglio 1966; oppure l'1-5 del 2001 a Monaco di Baviera, ultimo incontro dei due arcirivali in una gara di qualificazione per i Mondiali e una delle peggiori sconfitte nella storia della 'Nationalmannschaft. 
 Ma, finezze linguistiche a parte, in Germania viene seguita con molta attenzione la gita di rilassamento della Nazionale in Sudafrica, che per distrarsi alla vigilia dell'importante incontro (per uno dei due l'ultimo di questo Mondiale), ieri e' andata a fare un safari fotografico nel 'Parco dei Leoni', e il capitano Philip Lahm si e' fatto riprendere mentre accarezzava un leoncino. Ai tedeschi, in patria e in Sudafrica, non e' sfuggito il particolare che i Tre Leoni sono il simbolo della Nazionale inglese.  
