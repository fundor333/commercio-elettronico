#titolo Medicina:virus 'parente' Sars sa eludere sistema immunitario - Sanit√† - Salute e Benessere
     (ANSA) - ROMA, 19 FEB - Il nuovo virus simile alla Sars
isolato lo scorso settembre e che ha gia' fatto cinque vittime
riesce a superare le barriere immunitarie 'con la stessa
facilita' di un raffreddore'. Lo afferma uno studio pubblicato
su mBio, in cui i ricercatori del Kantonnspital di San Gallo, in
Svizzera, hanno testato anche possibili contromisure.    Il 'novel Coronavirus', o NCov, ha infettato finora 12
persone, e secondo l'Oms ha gia' mostrato la capacita' di
trasmettersi da persona a persona: "Il virus cresce con grande
efficienza nelle cellule umane - spiega Volker Thiel, che ha
coordinato lo studio - ed e' ben equipaggiata per depistare il
superare il sistema immunitario, con la stessa facilita' con cui
ci riesce quello del comune raffreddore".    E' ancora presto, spiega Thiel, per determinare se il virus,
che provoca febbre e gravi problemi respiratori, abbia colpito
anche altre persone in forme meno gravi e quindi non segnalate. L'origine del microrganismo sembra essere animale, con una
parentela con il virus Sars dei pipistrelli. Lo studio ha
comunque dimostrato che il NCov sembra essere sensibile alle
terapie con gli interferoni, sostanze usate per curare altre
infezioni come quella da epatite C: "Questo potra' essere
d'aiuto in caso di epidemie piu' vaste - afferma il ricercatore
- per il momento comunque le infezioni sembrano circoscritte,
non vedo motivi per allarmarsi".
