#titolo UNIVERSITA': ATENEO SALISBURGO NOMINA FRANCESCHINI (LUB) - Qualit√° Alto Adige
 
     (ANSA) - BOLZANO, 18 FEB - Dal primo marzo i rapporti tra le
Universita' di Bolzano e Salisburgo saranno piu' stretti: la
prof. Rita Franceschini, direttrice del Centro competenza lingue
della Lub, siedera' nel consiglio della Paris Lodron
Universitaet Salzburg. Ad eleggerla e' stato il Senato
accademico dell'ateneo austriaco.
   La linguista conosciuta e apprezzata a livello europeo, non
e' nuova ad incarichi prestigiosi che la mettono in contatto con
il mondo accademico europeo: nel 2006 il commissario dell'Unione
Europea Jan Figel l'ha invitata a far parte di un gruppo di alto
livello di riflessione sul multilinguismo nell'ambito
dell'Unione europea: sistemi linguistici di contatto, parlanti
in interazione, comunicazione plurilingue, acquisizione e
apprendimento sono le principali aree tematiche di cui si occupa
nella sua attivita' di ricerca.
   Rita Franceschini e' stata eletta dal Senato accademico
dell'Universita' di Salisburgo insieme a Barbara Blaha (Czernin
Verlags Wien) e del prof. Helmut J. Schmidt (presidente della
Technische Universitaet Kaiserslautern). A loro si aggiungeranno
tre membri scelti dal governo austriaco. Il mandato del
consiglio durera' 5 anni a partire dal 1 marzo 2013. (ANSA).
           

 
