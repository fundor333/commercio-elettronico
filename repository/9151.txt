#titolo Roma: 1,8 milioni da Ara Pacis a scuole - Lazio
     (ANSA) - ROMA, 15 MAR - La Giunta capitolina, presieduta dal
sindaco Gianni Alemanno, ha approvato la memoria per l'utilizzo
dei fondi previsti per l'Ara Pacis per la manutenzione di tre
scuole di periferia. Il provvedimento prevede il rinvio della
realizzazione dell'intervento di riassetto della piazza
antistante l'Ara Pacis e via di Ripetta, e dispone l'immediato
utilizzo dei fondi previsti per i lavori, pari a 1,8 milioni di
euro, per la manutenzione urgente di tre istituti.
