#titolo Umberto Bindi 'Inedito', escono otto brani postumi - Spettacolo
ROMA - Umberto Bindi rivive nel progetto discografico 'Inedito (musica per l'eternità)'. L'album, in uscita oggi su iTunes, Amazon e sulle principali piattaforme digitali, racchiude otto brani inediti, pubblicati postumi, scritti dal maestro genovese, le cui opere sono state interpretate dai più grandi cantanti del mondo. 
 I testi che accompagnano le musiche di Bindi sono stati scritti da Ernesto Bassignano, mentre la produzione è stata curata da Sunshade Records and Publishing. Ad interpretare gli otto brani sono giovani artisti: Alex Zuccaro, Annalisa Cucchiara e i Sismica. Le canzoni saranno incise anche in inglese e formeranno l'ossatura di una serie di concerti e di programmi televisivi con grande orchestra. Per tutti i dettagli e booking concerti www.umbertobindi.net.  
