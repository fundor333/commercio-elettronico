#titolo In Brasile al via censimento alberi Amazzonia - Natura - Ambiente&Energia
 
            
            RIO DE JANEIRO - Il governo brasiliano ha annunciato l'inizio di
uno studio quadriennale che prevede, tra l'altro, il censimento
degli alberi presenti in Amazzonia, una delle maggiori foreste
tropicali del pianeta. Il progetto - il piu' corposo del genere degli ultimi 40 anni -
prevede la raccolta di informazioni sui tipi di fusti esistenti,
la qualita' del suolo e le aree degradate. L'idea e' di
estenderlo a tutte le aree boschive del Paese sudamericano e di
terminarlo entro il 2016. L'operazione ''ci consentira' di avere un vasto panorama sulla
qualita' e le condizioni del manto arboreo'', ha spiegato in un
comunicato il ministero dell'Ambiente brasiliano.
