#titolo Gardini: “Made-in, bene Tajani. Facciamo presto” - La voce degli Eurodeputati - ANSA Europa
   BRUXELLES -  “È da salutare con favore e da sostenere sia in sede di parlamento che di consiglio Ue la proposta dei commissari per l'Industria e per la Salute, Antonio Tajani e Tonio Borg, relativa al ‘Made – in’. In particolare si tratta di una risposta da lungo tempo attesa dall’Italia e che risponde alle aspettative delle imprese e degli operatori italiani che, come è noto, sono i protagonisti dell’affermazione dei nostri prodotti nazionali nel mondo, non solo sul piano enogastronomico e della moda. È poi importante che il pacchetto studiato da Tajani e Borg preveda in modo puntuale tutte le disposizioni necessarie in materia di commercio online. A questo punto non resta che unacosa: approvare il provvedimento al più presto”. È quanto dichiara l’europarlamentare Pdl-PPE Elisabetta Gardini.  
