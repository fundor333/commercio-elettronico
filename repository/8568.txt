#titolo Gb: accordo su regolamentazione stampa - Top News
     (ANSA) - LONDRA, 19 MAR - Il peggio e' scongiurato per David
Cameron. Un accordo stanotte tra conservatori,libdem e laburisti
sulla riforma della stampa colpita e screditata dal tabloidgate,
lo scandalo delle intercettazioni illegali, ha evitato un voto
in Parlamento che avrebbe potuto mettere a rischio la coalizione
di governo coi libdem. L'accordo punta sulla formazione di una
autorita' di settore con piu' poteri di quelli attuali per
intervenire in caso di violazione delle norme da parte dei
giornali britannici.
