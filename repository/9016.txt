#titolo Energia:Sindaco Perugia,riqualificare e 'riuso'centri urbani - Speciali ed Eventi - Ambiente&Energia
  Una riqualificazione energetica dei centri urbani per il rilancio del settore edilizio. Questa la ricetta del sindaco di Perugia  Wladimiro Boccali  messa sul tappeto nel corso della conferenza d'apertura del Festival dell'energia che, da oggi fino al 17, sara' ospitato dal capoluogo umbro. 
   
 ''L'energia - aggiunge Boccali - credo sia uno di quei temi che devono essere al centro della politica italiana. E' un argomento fondamentale. Ma - avverte - al nostro Paese manca una visione industriale delle politiche energetiche''. Spinge allora sulla ''riqualificazione energetica degli edifici, per il riuso dei nostri centri urbani''. Una chiave di lettura, spiega Boccali, che per ''l'energia puo' avere anche una funzione anticiclica e rilanciare l'edilizia, un settore che negli ultimi anni ha visto la perdita di 350.000 posti di lavoro''. 
   
 Il fatto che il Festival si svolga in Umbria, e in particolare a Perugia, e' un modo per sottolineare ''le buone politiche energetiche umbre che la regione ha sostenuto con alcuni investimenti''. Infine, il primo cittadino perugino mette in evidenza ''i giganteschi passi in avanti fatti negli ultimi tre anni''.  
