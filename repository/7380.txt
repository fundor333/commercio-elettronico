#titolo Napolitano: Regioni non sono solo malcostume - Politica
(ANSA) - CESENA, 29 SET - ''Bisogna saper vedere tutti gli aspetti di determinate istituzioni e non cogliere solo il lato negativo di malcostume o peggio che si puo' annidare e che poi viene rivelato dagli episodi di questi giorni''. Lo dice il presidente delal Repubblica, Giorgio Napolitano, riferendosi alla tempesta sulle spese dei consigli regionali. 
 Al termine dell'inaugurazione del Tecnogym Village, ai cronisti che gli chiedono un commento sul malaffare nelle regioni, Napolitano ha risposto: "nelle regioni succedono anche cose come queste, nelle regioni intese come realtà territoriali e anche come istituzioni. Perché questa fabbrica, come ci ha detto Nerio Alessandri (il 'patron' di Tecnogym, ndr), è nata con la collaborazione delle istituzioni, in modo particolare quelle regionali". 
 Guai se, guardando alla complessità del mondo non pensiamo a come rinnovarci, in un mondo così cambiato e così complesso dobbiamo portarci all'altezza di questo cambiamento per portare avanti il ruolo dell'Italia e dell'Europa, all'altezza della civiltà mondiale  
