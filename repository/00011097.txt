#titolo Concordia: Costa Crociere, fiducia nella Magistratura - Crociere e Traghetti - Mare
  (ANSA) - GENOVA, 24 GEN - Costa Crociere ribadisce la sua ''totale fiducia nella Magistratura'' e si ritiene ''fiduciosa'' di poter dimostrare la sua conformita' alla legge 231, in base alla quale rischia una sanzione pecuniaria nell'ambito dell'inchiesta sul naufragio della Costa Concordia. E' quanto la Compagnia sottolinea in una nota diffusa a Genova. ''Costa Crociere - precisa la nota - e' stata informata in data odierna dell'indagine condotta dalla Magistratura circa possibili violazioni della Legge 231 da parte della Societa' in materia di responsabilita' amministrativa degli enti. Costa Crociere - conclude la nota - si dichiara fiduciosa di poter dimostrare la piena conformita' del proprio operato alle leggi in vigore e rinnova la propria totale fiducia nella Magistratura''.(ANSA).  
