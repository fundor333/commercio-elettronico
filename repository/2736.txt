#titolo Slovacchia: Marek Hamsik - Le Stelle - Mondiali Sudafrica
  La cresta ordinata dal gel, il passo inconfondibile, la corsa senza fine, e poi quel tiro potente che se centra lo specchio della porta e' quasi imprendibile. Per caratteristiche atletiche e duttilitta', Marek Hamsik ricorda a molti Pavel Nedved. Tanto da aver procurato al presidente del Napoli Aurelio De Laurentiis gia' una bella lista di attesa per eventuale - e per ora non nei piani del club italiano - cessione. 
 
Ma prima di capire se davvero Hamsik e' l'erede del pallone d'oro ex Juve, c'e' l'avventura sudafricana. Il mondiale  sara' la sua grande occasione per imporsi in un palcoscenico internazionale. La nazionale slovacca punta tutto su di lui: Hamsik, beniamino dei tifosi napoletani, a nemmeno 23 anni si e' guadagnato la fascia di capitano ed e' il giocatore piu' talentuoso di una nazionale giovane che al suo esordio nel campionato del mondo punta anche sui suoi gol per centrare una storica qualificazione agli ottavi di finale. 
Scoperto dal Brescia che lo prelevo' giovanissimo dallo Slovan Bratislava, il suo curriculum e' quello del predestinato che ha bruciato le tappe: a 18 anni ha esordito in serie A, due anni dopo il neopromosso Napoli ha puntato su di lui per riportare in alto le sue ambizioni e Hamsik ha ampiamente ripagato la fiducia segnando molto e diventando il punto di riferimento del centrocampo napoletano. 
 
Ci ha messo poco anche per diventare uno dei punti di forza della nazionale slovacca: a 19 anni ha fatto il suo esordio con la selezione del suo paese ed e' stato uno dei protagonisti della cavalcata del girone di qualificazione che ha portato la Slovacchia ai mondiali. 
 
Il campionato del mondo in Sudafrica sara' la sua grande occasione per imporsi sulla ribalta internazionale. E se la Slovacchia centrera' un grande risultato per Hamsik potrebbe arrivare la consacrazione come uno dei migliori centrocampisti d'Europa. 
   
