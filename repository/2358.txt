#titolo Ford Tech Drive:nuova Fiesta a Bari,Firenze, Verona e Genova - Dalle Aziende - Motori
  ROMA - Continuano in tutta Italia i Tech Drive Ford, per conoscere le tecnologie e provare su strada la nuova Fiesta. Il prossimo weekend la compatta estera piu' venduta in Italia sara' a Bari, Firenze, Genova e Verona. 
Nel corso dei Tech Drive - precisa una nota - sara' possibile testare da vicino il sistema di frenata automatica in citta' Active City Stop, il motore EcoBoost a tre cilindri con Start&Stop, e il sistema di connettivita' e comandi vocali avanzati SYNC con Emergency Assistance, che permette il  collegamento di smartphone e dispositivi USB, e che telefona automaticamente al 112 in caso di incidente. La nuova Fiesta e' inoltre il primo veicolo europeo dotato del sistema MyKey, una  chiave programmabile grazie alla quale i genitori possono configurare alcune caratteristiche dell'auto per incentivare uno stile di guida piu' sicuro, quando prestano l'auto ai  propri figli.      I Tech Drive si svolgeranno, in compagnia di esperti di Quattroruote e di specialisti Ford. A Bari la manifestazione si terra' in piazza Armando Diaz mentre a Firenze sara' in piazza Anigoni. A Genova e Verona invece sara' la Fiesta sara' all'interno dei centri commerciali 'Fiumara' e 'Le Corti Venete'. Per tutta la durata dell'iniziativa, sia nelle piazze che presso i dealer Ford, i partecipanti ai Tech Drive potranno prendere parte a un concorso nazionale in cui saranno estratti 24 vincitori che guideranno una nuova Fiesta EcoBoost per 24 mesi. Per partecipare al concorso bastera', in occasione del Tech Drive, caricare sulla pagina Facebook di Ford Italia una foto della Fiesta in prossimita' di un orologio.  
