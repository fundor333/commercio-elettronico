#titolo Porti: Gioia; Stasi, gia' esiste un tavolo tecnico - Autorit√† Portuali Calabria - Mare
  (ANSA) - CATANZARO, 19 FEB - ''Dispiace evidenziare che nel corso della visita lampo dell'on. Bersani al porto di Gioia Tauro, nessuno dei suoi accompagnatori gli abbia fatto notare che gia' esiste un Tavolo tecnico, istituito di concerto con l'ex Ministro Matteoli, sul quale la Regione ha portato delle proposte concrete, concordate insieme a tutte le parti interessate, non solo per il rilancio ma anche per la sua piena affermazione come infrastruttura strategica per l'Italia e per il bacino del Mediterraneo''. Lo afferma - informa una nota dell'ufficio stampa della Giunta - la vice presidente della Regione Antonella Stasi. 
''Ci riferiamo ad esempio - aggiunge - alla proposta avanzata dalla Regione Calabria per l'istituzione di una zona economica speciale (Zes) su cui abbiamo avuto la piu' ampia condivisione da tutti i soggetti istituzionali interessati, l'Autorita' Portuale e le componenti sindacali, da sempre coinvolte nel piano di rilancio dell'intera area portuale. Spiace constatare - ha aggiunto la Vicepresidente Stasi - che con l'attuale Governo tecnico, ne' il Primo Ministro Monti, ne' il Ministro Passera, la cui nomina e' risaputa essere stata sostenuta proprio dall'on. Bersani, abbiano avuto la sensibilita' di proseguire il lavoro avviato al tavolo tecnico sul porto di Gioia Tauro. L'on. 
Bersani, nella sua passeggiata a Gioia Tauro, non ha fatto alcun accenno alla Zes, soluzione piu' volte discussa con il territorio, grazie al quale e' stato definito ed approvato un piano che prevede l'individuazione di un'area portuale e retro portuale che include le aree in concessione alle societa' terminalistiche, la zona franca e le aree industriali, per una superficie totale di circa 740 ettari. Alla Zes abbiamo fatto richiesta che vengano ammesse aziende che svolgono attivita' di natura logostico/distributiva o di natura industriale e aziende di servizi in genere''. 
''In particolare - prosegue Stasi - per consentite operazioni di: importazione, deposito merce, confezionamento, trasformazione, assemblaggio, riesportazione merce, con agevolazioni peraltro, gia' previste in altre realta' europee e dunque con cedibili dalla commissione Ue. Sulla struttura strategica del porto di Gioia Tauro c'e' stato e continua ad esserci il massimo impegno dal parte della Regione Calabria, riconosciuto in tutte le sedi competenti e da tutti i rappresentanti istituzionali, sindacali e di categoria. Presto saranno visibili i risultati del bando sul gatewey ferroviario e avviati quelli per incentivare le imprese, cosi' come quelli relativamente al miglioramento dell'asse ferroviario e gli investimenti di RFI che di recente ha riconfermato le risorse sull'alta capacita'. Quello che avrebbero voluto sentire i lavoratori del porto, le imprese ed tutti i calabresi e' un impegno concreto del futuro Governo nazionale sul riconoscimento della strategicita' del porto calabrese, non per il Sud ma per l'Italia, e dunque una promessa solenne sul riconoscimento della Zes, unica possibilita' per rendere competitivo il porto rispetto ai porti concorrenti del Nord Africa. Per Gioia Tauro non servono risorse infrastrutturali, quelle gia' ci sono, ci sono le risorse nazionali e ci sono le risorse che il Presidente Scopelliti ha voluto destinare, non solo quelli racchiusi nell'Apq ma anche quelli di bilancio regionale destinati al transhipment ed al ferrobonus''. 
''A tal proposito evidenziamo - sostiene - i ritardi della Commissione Europea in merito alla notifica di questi incentivi, che ad oggi ancora attendono risposta. E' questo e' il vero punto di forza di Gioia Tauro, quello di non aver bisogno di ingenti risorse infrastrutturali ma solo di un'attenzione per ridurre il costo del lavoro. Pertanto ben venga la realizzazione del Ponte sullo Stretto. Come nuova importante infrastruttura aggiungerebbe una ulteriore chance di sviluppo ad una Calabria dimenticata nella quotidianita' dai tanti esponenti politici nazionali che invece in questi giorni di campagna elettorale si ricordano che proprio in Calabria esiste, e non bisogna realizzarlo, il piu' grande terminal transhipment del Mediterraneo''. 
''Non ricordiamo un impegno simile - ha concluso la Vicepresidente della Regione - quando ad esempio era Ministro l'on. Bersani il quale, nelle sue visite in Calabria ha sempre parlato di temi astratti, producendo solo demagogia''. (ANSA).  
