#titolo Fumo: legge Sirchia compie 10 anni, fu modello per Europa - Stili di vita - Salute e Benessere
     (ANSA) - ROMA, 12 GEN - Compie dieci anni la legge Sirchia,
che stabiliva per la prima volta il divieto di fumo nei luoghi
pubblici. Il provvedimento, che poi impiego' altri due anni
prima di entrare definitivamente in vigore, e' stato approvato
definitivamente il 16 gennaio 2003, e pubblicato in Gazzetta
Ufficiale quattro giorni dopo.    "All'epoca la legge costitui' un passo avanti che molti hanno
copiato - racconta lo stesso Sirchia - ma quel provvedimento era
solo un inizio, c'erano altre cose da fare che invece sono
rimaste incompiute. Il risultato e' che oggi molti paesi sono
piu' avanzati del nostro, come ad esempio l'Australia che ha
ingaggiato una vera e propria guerra alle multinazionali del
tabacco, mentre da noi l'atteggiamento non e' cosi' netto".    La legge ha contribuito a far scendere del 6,3% il numero dei
fumatori dalla sua approvazione, anche se il calo, certifica
l'Istat, non erode uno 'zoccolo duro' di 12 milioni di italiani
con il vizio.(ANSA).
