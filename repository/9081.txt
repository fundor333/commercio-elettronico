#titolo Mali: Ue, si' formale a missione militare addestramento - Altre news - ANSA Europa
     (ANSA) - BRUXELLES, 18 FEB - Il consiglio europeo dei
ministri degli esteri ha formalmente approvato la missione
militare europea di addestramento (Eutm) delle forze armate del
Mali. La decisione politica a favore del lancio della missione
di addestramento era stata presa a dicembre.    Alcuni esperti sono gia' arrivati a Bamako, il primo
contingente di 70 militari e' arrivato l'8 febbraio scorso. Nelle prossime settimane saranno inviati altri 400 militari. La
missione avra' un budget di 12,3 milioni di euro, con un mandato
iniziale di 15 mesi. Il quartier generale sara' a Bamako, ma la
base operativa degli addestratori e' stata fissata a Koulikoro.   L'avvio formale della missione militare europea di
addestramento in Mali e', secondo il generale francese Patrick
de Rousiers, presidente del comitato militare della Ue, una
''decisione storica'' per una missione ''che non e' priva di
rischi''. Il generale ha in particolare evocato da una parte i
rischi di attacchi terroristici, dall'altra la necessita' di
''applicare i metodi affinati in dieci anni in Afghanistan'' di
attacchi 'green on blue'.    La missione, cui partecipa anche l'Italia, a pieno regime
sara' composta da quasi 500 militari. Le attivita' di
addestramento, ha riferito il generale francese, cominceranno
all'inizio di aprile. Particolare attenzione sara' rivolta alla
selezione del personale maliano allo scopo ''di creare un nuovo
esercito che rispetti l'autorita' di governo e le leggi
umanitarie''. (ANSA).
