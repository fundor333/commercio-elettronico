#titolo Indonesia, allarme per tartarughe liuto - Natura - Ambiente&Energia
  ROMA - E' sempre piu' allarme per le tartarughe liuto. Secondo una nuova ricerca condotta dall'University of Alabama (Uab), in Indonesia il numero di nidi di tartaruga liuto sulle spiagge e' sceso del 78% tra il 1984 e il 2011. Da un'analisi, pubblicata sulla rivista Ecospheres e' emerso come l'ultima roccaforte delle popolazioni di testuggini nel Pacifico potrebbe scomparire entro i prossimi due decenni.     I ricercatori infatti spiegano che la maggior parte di queste tartarughe depone le uova nella Bird's Head Peninsula di Papua Barat, nella parte occidentale dell'isola di Nuova Guinea, ma i nidi sulle spiagge sono passati da 14.455 nel 1984 al 'minimo storico' di 1.532 nel 2011. I ricercatori stimano che la popolazione totale di tartarughe sia scesa ad un ritmo pari al 5,9% ogni anno dal 1984. 
''Se il declino continuera', entro 20 anni sara' difficile, se non impossibile evitare l'estinzione delle tartarughe liuto'', ha commentato Wibbels Thane, biologo dell'Uab.  
