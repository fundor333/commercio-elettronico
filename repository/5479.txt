#titolo Design: hotel 'nuovo millennio' protagonisti di una mostra - Notiziario Design
     (ANSA) - MILANO, 7 FEB - Dall'Arlov conservatorium hotel
realizzato nel cuore turistico di Amsterdam recuperando gli
spazi di un'area dismessa, fino al Mandarin oriental hotel di
Barcellona aperto in quella che un tempo era la sede di una
banca. Sono alcuni dei progetti di alberghi 'del nuovo
millennio', dal design innovativo e realizzati destinando a
nuovo uso edifici storici delle citta', in mostra fino a marzo
nella galleria di Iris ceramica e Fabbrica marmi e graniti in
via Bergognone a Milano. 
   ''La mostra riflette un modo di costruire sul costruito &#8211; ha
sottolineato Luca Molinari, direttore scientifico di Spazio Fmg
per l'architettura, promotore della mostra &#8211; utilizzando risorse
che gia' esistono e senza consumo di ulteriore territorio''. Tra
i progetti esposti anche quello del Town hall hotel di Londra,
realizzato da Rare architecture mantendo lo stile art deco anni
'30 del vecchio municipio del quartiere di Bethnal Green. (ANSA).
