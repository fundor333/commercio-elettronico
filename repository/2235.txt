#titolo Cina, inquinamento suolo segreto di Stato - Clima - Ambiente&Energia
  SHANGHAI - Il Ministero per l'ambiente cinese ha respinto la richiesta di pubblicare i risultati di una ricerca condotta in materia di inquinamento del suolo, invocando il 'segreto di stato'. Lo riferisce il South China Morning Post. 
Una decisione questa che esperti e avvocati non hanno esitato a definire irresponsabile, in quanto relativa alla salute pubblica messa cosi' gravemente a rischio. ''La decisione del ministero e' infondata - ha detto l'avvocato di Pechino Dong Zhengwei - in quanto le norme sulle informazioni segrete consentono la divulgazione di quei dati che coinvolgono interessi pubblici''. 
Dong ha aggiunto che il Ministero cinese non ha rispettato le promesse. Lo scorso mese di giugno, infatti, Wu Xiaoqing, vice-ministro dell'ambiente, aveva dichiarato che i risultati dell'indagine sull'inquinamento del sottosuolo, iniziata nel 2006, sarebbero stati pubblicati ''al momento opportuno''.  
