#titolo Litiga sul treno e lo accoltella - Lazio
     (ANSA) - ROMA, 17 MAR - I carabinieri hanno arrestato questa
mattina un 19enne considerato l'autore dell'aggressione avvenuta
sul treno Roma-Cassino, quando ha colpito con un coltello un
24enne al termine di una lite. I militari della stazione di
Labico, piccolo comune a sud-est della Capitale, hanno prima
soccorso la vittima che, originaria del Frusinate, che
presentava alcune ferite da arma da taglio, una delle quali
all'addome. Subito dopo hanno rintracciato e bloccato il suo
aggressore, un ragazzo di Segni.
