#titolo Ue, su efficienza energetica Italia in ritardo - Consumo & Risparmio - Ambiente&Energia
     (ANSA) - BRUXELLES, 24 GEN - La Commissione Europea ha
inviato all'Italia - oltre che a Bulgaria, Grecia e Portogallo -
un ''avviso motivato'' chiedendo di modificare la trasposizione
della direttiva sull'efficienza energetica degli edifici
adottata nel 2010. Il termine ultimo per la trasposizione nelle
legislazioni nazionali era il 9 luglio 2012. 
   L'avviso motivato e' il secondo passo nella procedura di
infrazione. La direttiva stabilisce i parametri minimi in
materia di prestazione energetica tanto per gli edifici nuovi
tanto per quelli gia' esistenti e impone ispezioni periodiche
dei sistemi di riscaldamento e climatizzazione. Inoltre la legge
impone che i membri vigilino affinche' entro il 2021 tutti i
nuovi edifici siano ''a consumo energetico quasi nullo''.    L'Italia e gli altri tre Paesi devono trasporre le norme
entro due mesi, pena un possibile deferimento alla Corte di
Giustizia europea.(ANSA).
