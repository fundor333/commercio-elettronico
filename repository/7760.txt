#titolo Aliante fuori pista ad Aosta, un ferito - Valle D'Aosta
     (ANSA) - AOSTA, 15 MAR - Incidente aereo con un ferito lieve
nella tarda mattinata di oggi, all'aeroporto Corrado Gex di
Saint-Cristophe (Aosta), dove un motoaliante in fase di decollo
e' finito fuori pista a causa di una raffica di vento. Il
pilota, un 71enne torinese, che stava rientrando a Biella, e'
stato trasportato all'Ospedale Parini di Aosta per accertamenti. Sul posto sono intervenuti i vigili del fuoco e i tecnici
dell'aeroporto valdostano.
