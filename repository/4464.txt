#titolo REGIONI: MOLISE;CAMBIO VERTICE,FRATTURA ARRIVA IN UTILITARIA - Attivit√° Istituzionali Molise
     (ANSA) - CAMPOBASSO, 18 MAR - E' arrivato alle 11.40,
quaranta minuti dopo l'orario previsto. Ma non e' stato un
debutto in ritardo, tutto concordato con il suo predecessore. Paolo Frattura da questa mattina e' ufficialmente alla guida
della Regione Molise.    Ha stupito tutti gia' dai primi istanti presentandosi davanti
al palazzo di via Genova con la sua utilitaria, una Micra. Tanto
che il vigilantes addetto alla sicurezza, non avendolo
riconosciuto, lo ha invitato subito a spostarsi perche' quel
posto, proprio davanti all'ingresso doveva rimanere libero per
l'arrivo del neogovernatore. Un simpatico siparietto conclusosi
con le scuse e tante risate sotto gli occhi dei giornalisti.   Poi Frattura e' salito da Iorio, pochi minuti da soli e infine
i due sono scesi nella sala della giunta dove ad attenderli
oltre a decine di giornalisti, cameraman e fotografi, c'erano
anche tanti dipendenti della Regione.
