#titolo DOLOMITI UNESCO: STRUTTURA RIVISTA, PRESIDENZA ALTOATESINA - Qualit√° Alto Adige
 
     (ANSA) - BOLZANO, 11 MAR - La Fondazione che gestisce le
Dolomiti patrimonio Unesco sara' organizzata in maniera piu'
semplificata: i primi passi sono stati compiuti nella seduta del
Consiglio di amministrazione della Fondazione, con la Provincia
di Bolzano rappresentata dall'assessore Elmar Pichler Rolle.
''L'incarico affidato dalle Nazioni unite di tutelare questo
patrimonio mondiale deve essere un obbligo per tutti'',
sottolinea Pichler Rolle. Da giugno l'Alto Adige assumera' la
presidenza della Fondazione.
   L'assessore Elmar Pichler Rolle, che in Giunta provinciale ha
competenza su natura e paesaggio e quindi anche sul patrimonio
Unesco, ha fatto il suo esordio venerdi' scorso a Belluno a una
riunione del CdA della Fondazione Dolomiti Unesco. Il bilancio
e' positivo: ''Le Province di Bolzano, Trento, Belluno, Udine e
Pordenone hanno avviato una buona collaborazione e ora vogliamo
continuare su questa strada'', spiega Pichler Rolle. Nel vertice
in Veneto si e' parlato in particolare delle modalita' per
semplificare la struttura della Fondazione sul piano
organizzativo. 
   Il modello sul quale si e' trovato l'accordo prevede
l'accorpamento di comitato direttivo e consiglio di
amministrazione: un passo che consentira' di coinvolgere
maggiormente, oltre alle cinque Province, anche le Regioni
Veneto e Friuli Venezia Giulia. ''La differenza tra le
possibilita' organizzative e finanziarie delle Province autonome
di Bolzano e Trento e quelle delle Province di Belluno,
Pordenone e Udine e' notevole - sottolinea Pichler Rolle - e
quindi senza il sostegno delle due Regioni ordinarie la macchina
non potrebbe funzionare.'' Si studia pertanto un nuovo modello
di compartecipazione e finanziamento che potra' accelerare i
lavori. 
   A fine marzo sono previsti i prossimi passi.
Inoltre in futuro la Fondazione dovra' essere guidata da un
direttore generale, il relativo concorso verra' indetto in
aprile. ''Attualmente la Fondazione e' gestita da una terna di
funzionari che ha svolto un buon lavoro e le relazioni
intermedie richieste dall'Unesco hanno confermato i positivi
risultati'', osserva l'assessore Pichler Rolle. Nel frattempo la
Ripartizione provinciale Natura, paesaggio e sviluppo del
territorio si prepara alla data del 1 giugno, quando in base al
principio di rotazione l'Alto Adige assumera' la presidenza
triennale della Fondazione: ''Vogliamo rivolgerci in particolare
ai giovani e far conoscere loro il mondo della montagna
dolomitica'', anticipa Pichler Rolle. In tal senso uno strumento
prezioso sara' il nuovo sito Internet della Fondazione Unesco,
che andra' online nelle prossime settimane. (ANSA).
           

 
