#titolo India: branco violenta turista svizzera - Mondo
     (ANSA) - NEW DELHI, 16 MAR - Ancora uno stupro di gruppo in
India. Questa volta la vittima e' una turista straniera, una
donna svizzera aggredita con il marito mentre dormivano in una
tenda da campeggio nel Madhya Pradesh, nell'India centrale. Lo
riferiscono oggi i media indiani. Secondo il racconto della
coppia, un gruppo di sette uomini li ha sorpresi, rubato soldi e
altri oggetti di valore. Poi, ha abusato a turno della donna
dopo aver immobilizzato il compagno. La polizia ha arrestato 13
sospetti.
