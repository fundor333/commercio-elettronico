#titolo Design: il Cibicworkshop lancia triciclo a energia solare - Notiziario Design
     (ANSA) - MILANO, 6 FEB - Un triciclo con pedalata assistita
alimentato dall'energia del sole, per tenere pulite le strade
con impatto zero sull'ambiente. E' il nuovo mezzo di trasporto
progettato dal Cibicworkshop, il laboratorio creato dal designer
veneto Aldo Cibic, per partecipare al piano di rivitalizzazione
del centro storico della citta' di Cartagena, in Colombia. 
   Il triciclo, dalle linee essenziali e con un contenitore per
i rifiuti verde montato sopra le ruote anteriori e una calotta
dove poggiano i pannelli solari fotovoltaici, unisce alla
funzionalita' l'estetica del design e il rispetto per
l'ambiente. L'idea e' quella di sfruttare il sole in una citta'
caratterizzata da un clima torrido, dove la temperatura media e'
di 28 gradi nella maggior parte dei mesi dell'anno e dove lo
scrittore Gabriel Garcia Marquez ha ambientato molti dei suoi
romanzi. ''Considerato l'elevato irraggiamento della localita'
l'utilizzo di una fonte rinnovabile come il pannello solare
fotovoltaico risulta estremamente efficiente &#8211; ha spiegato il
Cibicworkshop -. Per mezzo di una copertura a pannelli solari
fotovoltaici il conducente viene riparato dalla forte
esposizione solare e allo stesso tempo le batterie del motore
verranno ricaricate''. (ANSA).
