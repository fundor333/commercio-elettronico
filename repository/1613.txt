#titolo Ricercato per rapina con bazooka, preso - Liguria
     (ANSA) - GENOVA, 13 MAR - Ricercato dopo essere stato
condannato per una maxi rapina da sette miliardi di euro ad un
portavalori con tanto di bazooka e kalashnikov, e' stato
rintracciato e arrestato dai carabinieri a Cavi di Lavagna, dove
era nascosto in una villetta bunker frequentata da soli amici
fidati. In manette e finito Vincenzo Mastrantuono, torinese di
58 anni, condannato dalla corte di appello di Genova a nove anni
e quattro mesi di reclusione per rapina a mano armata e
ricettazione.
