#titolo Scarlett Johansson - Protagonisti
LOS ANGELES - La stella di Scarlett Johansson brilla da ieri nella celebre Walk of Fame di Hollywood. La ventisettenne attrice, attualmente nelle sale cinematografiche nel ruolo della Vedova Nera con il film The Avengers, ha dichiarato ai cronisti presenti la sua felicità per lo storico evento: "Non importa quello che succederà da qui in avanti. Ora ho lasciato il segno e le future generazioni potranno sempre trovarmi qui, in questo pezzo di marciapiede, sono profondamente emozionata,  sono nell'ambiente da vent'anni e recito da quando ero una bambina. Questa stella rappresenta per me una pietra miliare". 
 Alla cerimonia ha partecipato anche il collega del film sui supereroi Marvel Jeremy Renner, che ha schernito la Johansson: "Lavorare con lei è stato tremendo, mi ha picchiato per sei mesi". La sua è la stella numero 2.470 nella categoria cinema. 
 La protagonista di molte pellicole di Woody Allen, fra cui Vicky Cristina Barcelona e Scoop, sarà Janet Leigh nel film Alfred Hitchcock and the Making of Psycho, in cui reciterà accanto ad Anthony Hopkins.  
