#titolo BENI CULTURALI: OCCASIONE CRESCITA PER TURISMO GIOVANILE - Turismo Calabria
     (ANSA) - CATANZARO, 29 MAG - Un itinerario turistico - 
sociale che tocca temi sensibili di grande attualita' partendo 
dalla lotta alle mafie, dall'affermazione della non violenza, 
dalla proposta di nuovi modelli di sviluppo sociale inclusivi, 
socializzanti, allargati fino alla democrazia compiuta, alla 
cittadinanza attiva e al diritto al lavoro.    Il tempo libero dei giovani, non e' piu' concepito come tempo 
vuoto da riempire con qualcosa affinche' passi, bensi' come 
occasione e risorsa da utilizzare per favorire una piu' ampia 
attivita' di fruizione dei patrimoni culturali idonea a 
sostenere la crescita del turismo giovanile, componente 
significativa del turismo sociale.    Il turismo sociale giovanile come ulteriore comparto, del 
turismo sociale e del turismo sostenibile, assume un grande 
valore strategico, che forse non porta immediatamente grandi 
numeri ma che certamente riafferma e sostiene l'immagine 
positiva della Regione, contrastando campagne dispregiative e 
proiettandosi nel futuro con previsione di risultati sicuramente 
crescenti.    E' in quest'ottica che si vuole sostenere un settore mai 
finora seriamente considerato. Nell'ambito delle ''Politiche 
Giovanili e Attivita' Sportive'' tante sono le azioni 
specifiche, anche di carattere strutturale, pensate per  tentare 
di superare le criticita' rilevate, una rete straordinaria di 
presidi a sostegno della cittadinanza attiva dei giovani 
calabresi che potranno contestualmente diventare, per le 
iniziative che proporranno, straordinari poli attraenti per i 
giovani di tutte le regioni d'Italia.    Questo e' il turismo sociale responsabile, interpretato e 
praticato oggi da un numero elevato e sempre crescente di 
giovani di tutte le eta' che creano  alleanze con persone e 
giovani di altri territori per costruire reti di sostegno alla 
battaglia per il cambiamento di un territorio o di una regione 
come puo' essere la Calabria, sempre profondamente segnata dalla 
ndrangheta, dalla violenza, dai veleni, dalla mancanza di lavoro 
e dal mancato sviluppo.
