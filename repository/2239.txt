#titolo Collettivi impediscono Ps entrata ateneo - Emilia Romagna
     (ANSA) - BOLOGNA, 13 MAR - Una cinquantina di persone,
secondo la questura probabilmente attivisti di collettivi, hanno
impedito alla polizia di entrare nella facolta' di Lettere
dell'Universita' di Bologna per dare la caccia a un ladro che,
poco prima, aveva rubato l'Iphone a una studentessa. E' successo
verso le 16 di ieri in via Zamboni 38, dove una volante del 113
e' intervenuta su richiesta di una ventenne di Foggia, derubata
mentre era in un bar lungo la via e di avere visto il ladro,
descritto come straniero.
