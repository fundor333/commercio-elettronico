#titolo Inchiesta biogas, Regione nomina Minetti - Marche
     (ANSA) - ANCONA, 16 MAR - La giunta regionale ha affidato le
competenze in materia di autorizzazioni energetiche, comprese
quelle relative a biogas, al dirigente Antonio Minetti. Sospeso
dall'incarico in via cautelativa il dirigente Luciano Calvarese,
coinvolto nell'inchiesta della procura di Ancona sulle
autorizzazioni per centrali biogas, a biomasse e parchi eolici. L'esecutivo conferma ''piena fiducia'' nella magistratura e la
linea di ''rigore'' che impronta le scelte di governo.
