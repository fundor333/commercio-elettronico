#titolo Centro commerciale fantasma,tre indagati - Sardegna
     (ANSA) - ORISTANO, 12 MAR - Avevano gia' incassato acconti
per 100 mila euro ma il centro commerciale Eleonora che avrebbe
dovuto aprire i battenti a Oristano entro il 2013 esisteva
soltanto sulla carta. Lo hanno accertato i carabinieri che hanno
indagato due agenti immobiliari e un ingegnere con l'accusa di
truffa e falsita' in scrittura privata. I tre sarebbero riusciti
a stipulare compromessi irrevocabili di vendita dei locali del
centro commerciale, rivelatosi fantasma, intascando le relative
cauzioni.
