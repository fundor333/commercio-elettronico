#titolo Questioni imperiali - Il poeta del gol
  (ANSA) - ROMA - Adriano non e' sotto l'occhio planetario. A lui Dunga ha preferito Luis Fabiano e Julio Baptista. Con quanta gioia il neo romanista vedra' i suoi compagni in televisione?  
 Riterra' che con Pato e Ronaldinho si sarebbe trattato di piu' fantasiosa giostra, la' davanti? Ma Adriano e' a Roma e lo stadio Flaminio lo appaude. L'Urbe sonnacchiosa ma felice lo stringe a se'. E' come un trionfo (dopo vittoriose campagne militari ed entusiasmanti viaggi in Grecia).  
 Una riflessione, comunque, ci aggredisce: possiamo dissentire dall'accostamento del bomber con l'imperatore? Puo' soltanto il nome giustificare il riferimento? E' vicenda non intricata e la risposta e' semplice: accostamenti di questo genere sono possibili soltanto se i tratti  del calciatore ripetono quel volto catapultandolo di nuovo tra noi.  
 Il nome da solo non consente il sublime. Capita cosi' di centrare il volto del goleador e pensare di colpo all'Adriano di marmo, accanto a Sabina e Antinoo. Non v'Ã¨ nulla. Nulla che possa ricordarci le Sale d'un Museo: lasciamo che Ribeiro Leite dardeggi dal limite dell'area e l'anima di Adriano alla penna della Yourcenar.  
