#titolo Federutility, sinergia con expo su importanza risorse idriche - Acqua: Top News - Ambiente&Energia
  ROMA - ''Sinergia per i prossimi tre anni sull'importanza dell'acqua''. In questo modo Gaia Checcucci, vicepresidente di Federutility, parla del protocollo siglato tra l'amministratore delegato di Expo, Giuseppe Sala, e la stessa Federutility insieme con le aziende pubbliche del servizio idrico milanese, Cap Holding, Metropolitana Milanese e Amiacque. 
Secondo Checcucci l'intesa propone ''scambi reciproci'' mettendo insieme il mondo dell'acqua e delle aziende per portarli all'Expo; nella sostanza ''si intende incrociare le esperienze per partecipare alla diffusione dei messaggio dell'Expo''. 
La vicepresidente parla anche della Biennale dell'Acqua di Federutility con il prossimo Festival dell'acqua previsto nel 2013 a Salerno, ed il successivo che sara' il 2015 proprio all'Expo a Milano. 
Il 2015, osserva poi Checcucci, e' anche ''la scadenza comunitaria per gli obiettivi del Millenio'', come quello di ''dimezzare il numero delle persone che non hanno accesso all'acqua potabile e ai servizi sanitari''; ed e' infine il decennale (2005-2015) per la dichiarazione Onu sull'acqua nella vita.  
