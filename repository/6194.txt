#titolo Serie A:Roma batte Parma, Toro-Lazio 1-0 - Top News
     (ANSA) - ROMA, 17 MAR - La Roma batte 2-0 il Parma in uno dei
posticipi della 29/a giornata e si porta a quota 47, affiancando
Inter (che deve recuperare la gara con la Samp) e Lazio,
sconfitta 1-0 a Torino. I giallorossi sono andati in vantaggio
al 7' pt con Lamela (13/o centro) e raddoppiato nella ripresa su
punizione di Totti (11/ gol, 226/o in carriera). Gara falsata
dalla neve a Torino e con gli ospiti in 10 dal 16' pt per
l'espulsione di Ciani. Decide Jonathas al 33' st, il Toro sale a
quota 35.
