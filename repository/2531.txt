#titolo Banca mondiale, riscaldamento 4 gradi si puo' evitare - Clima - Ambiente&Energia
  BRUXELLES - Il Pianeta ''puo' e deve evitare il riscaldamento di quattro gradi'' e la Banca mondiale sara' sempre piu' impegnata nella battaglia contro l'emergenza clima. Questo il messaggio lanciato oggi da Patrick Verkooijen, rappresentante speciale per i cambiamenti climatici, in occasione di una conferenza al Parlamento europeo. 
''La mancanza di azioni ambiziose nel campo dei cambiamenti climatici - ha detto Verkooijen - minaccia di mettere la prosperita' fuori dalla portata di milioni di persone e di far tornare indietro lo sviluppo di decenni''. Per questo ''abbiamo bisogno di una risposta globale sulla stessa scala del problema, - ha aggiunto il rappresentante speciale della Banca mondiale - ma il tempo a disposizione e' molto poco''.     Secondo Verkooijen ''il mondo deve affrontare il problema dei cambiamenti climatici in maniera piu' aggressiva. L'adattamento da solo non e' un'alternativa alla mitigazione'', cioe' il taglio delle emissioni di gas serra. Di qui la riflessione avviata dalla stessa Banca mondiale, su tutto il suo lavoro ''alla luce dei cambiamenti climatici''. ''Raddoppieremo gli sforzi - ha concluso il rappresentante della Banca mondiale - a sostegno degli sforzi nazionali per mitigare le emissioni di carbonio, costruire la capacita' di adattamento e trovare soluzioni'' alle prossime sfide.  
