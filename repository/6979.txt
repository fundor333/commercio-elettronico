#titolo Somalia, autobomba fa strage - Mondo
MOGADISCIO - Una autobomba è esplosa nei pressi del palazzo presidenziale a Mogadiscio, in Somalia. E' salito ad almeno 10 morti il bilancio dell'esplosione di un'autobomba a Mogadiscio. L'esplosione è avvenuta nei pressi del Palazzo presidenziale, a poca distanza dal Teatro nazionale, e avrebbe investito un minibus, secondo le prime testimonianze. Le autorità somale accusano i combattenti di al Shabaab di essere responsabili dell'attentato che questa mattina ha devastato il centro della capitale Mogadiscio. "E' un disastro, c'è fumo e cadaveri gettati dappertutto", ha detto il capo della polizia locale, Mohamed Duale. Tra le vittime ci sono alcuni passeggeri di un minibus che transitava nella zona al momento dell'esplosione, una delle più sanguinose negli ultimi mesi. Domenica scorsa i miliziani somali del gruppo legato a al Qaida avevano ripreso il controllo della città meridionale di Hudur, la capitale della regione di Bakool.  
