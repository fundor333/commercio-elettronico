#titolo Stalking all'ex moglie, condannato - Friuli Venezia Giulia
     (ANSA) - UDINE, 12 MAR - Separatosi dalla moglie, aveva
cominciato a compiere nei suoi confronti atti persecutori di
vario genere. L'uomo, un friulano di 48 anni, e' stato
condannato oggi a sette mesi di reclusione - pena sospesa - per
stalking nei confronti della donna e del padre di lei. Insieme a
lui e' stata condannata a quattro mesi la nuova compagna con cui
all'epoca dei fatti, risalenti tra la fine del 2009 e l'inizio
del 2010, aveva intrecciato una relazione.
