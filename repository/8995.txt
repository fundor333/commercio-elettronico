#titolo Avviata la produzione in India della Jaguar XF 2.2 D - Industria e Mercato - Motori
  ROMA, - Jaguar Land Rover ha avviato la produzione della Jaguar XF nel suo stabilimento di Pune, India, utilizzando le parti che arrivano dalla fabbrica di Castle Bromwich a Birmingham, in Gran Bretagna. Inizialmente da questa linea, dove viene costruita dal maggio 2011 anche la Land Rover Freelander 2, uscira' soltanto la versione 2.2 D della berlina XF, portando cosi' al debutto questo motore nel mercato indiano. 
''Il mercato dell'India - ha commentato Ralf Speth, CEO di Jaguar Land Rover durante la cerimonia di avvio della produzione - offre significative opportunita' sia per Jaguar che per Land Rover. L'espansione delle nostre arrivita' a Pune estesa alla XF ci aiutera' certamente a realizzare le nostre ambizioni per il mercato indiano''.     Jaguar Land Rover India ha recentemente annunciato una crescita del 32% delle vendite in quel mercato, in quanto e' passata dalle 1.813 unita' vendute nel 2011 alle 2.393 del 2012. 
''La Land Rover Freelander 2 e la Jaguar XF - ha dichiarato Rohit Suri, vice presidente Jaguar Land Rover India - sono i nostri modelli piu' venduti nel mercato indiano e questo ci ha spinti a produrli localmente. In particolare la Jaguar XF - ha sottolineato Suri - sta diventando molto popolare presso i nostri clienti grazie alla combinazione tra prestazioni sportive, eleganza da berlina di lusso e stile individuale e contemporaneo. Siamo lieti, adesso, di poterla proporre come un prodotto locale e con un nuovo motore per questo mercato, che ci aiutera' a fornire ai nostri clienti una maggiore scelta di modelli competitivi''.  
