#titolo Export Calabria cala in Ue, +6,2 fuori - Calabria
     (ANSA) - CATANZARO, 15 MAR - Nel 2012 le esportazioni dalla
Calabria verso i Paesi Ue sono diminuite dell'8% rispetto al
2011, mentre sono aumentate quelle verso i Paesi extra europei
(+6,2%). E' quanto emerge dall'analisi dell'Istat sulla
ripartizione regionale delle esportazioni. Nel complesso, le
esportazioni calabresi nel 2012 hanno fatto registrare una
variazione positiva dello 0,1%, aumento inferiore alla media
nazionale (+3,7%) ma superiore a quella dell'Italia meridionale
(-0,2%, isole escluse).
