#titolo Vela: Albano a vertici Europa Cup - Friuli Venezia Giulia
     (ANSA) - TRIESTE, 18 MAR - La giovane triestina Carolina
Albano (Circolo Vela Muggia) ha conquistato il secondo posto
Under 16 Laser 4.7 nella gara di Europa Cup svoltasi sul lago di
Garda. Albano e' balzata cosi' al 3/o posto nella classifica
generale di Europa Cup dietro la polacca Magdalena Kwasna, che
mantiene il primo posto, e alla olandese Judith Engbert. Grande
prova anche per Francesca Bergamo (Alto Adriatico Lignano),
argento nella categoria Laser 4.7 Under 18.
