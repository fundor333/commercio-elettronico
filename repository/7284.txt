#titolo Porti: Venezia; Vtp presenta novita' al Sea Trade di Miami - Porti e Logistica - Mare
  (ANSA) - VENEZIA, 4 MAR - Innovazione tecnologica e potenziamento infrastrutturale sono le due linee programmatiche del 2013 per il terminal crociere di Venezia. Un anno pieno di novita', che verranno illustrate dalla Venezia Terminal Passeggeri (Vtp), societa' che dal 1997 promuove e sviluppa l'attivita' passeggeri del porto lagunare, agli operatori presenti al Sea Trade di Miami, la convention mondiale di riferimento per il comparto crocieristico, che si terra' dall'11 al 14 marzo. 
''Il nostro scalo - sottolinea il presidente di Vtp, Sandro Trevisanato - e' il principale home port europeo. Abbiamo chiuso il 2012 con una performance significativa e le previsioni per quest'anno indicano una crescita del 2,5, pari a 1.820.000 crocieristi. Per affrontare le importanti e impegnative sfide dei prossimi anni abbiamo approntato un rilevante piano di adeguamento infrastrutturale che portera' a 70.000 metri quadrati la superficie coperta complessiva dei fabbricati terminalistici. L'appeal del nome Venezia non basta per mantenere il primato. 
Dobbiamo offrire ai turisti che scelgono di partire in crociera dalla Serenissima, un terminal con un livello di accoglienza sempre pi√π elevato''. Il portafoglio clienti per la stagione 2013 annovera 49 primarie compagnie di navigazione di cui 31 europee, pari al 63% del totale, 16 americane, una giapponese ed una israeliana. Di queste, quattro sono le compagnie che arriveranno per la prima volta a Venezia per complessivi tredici approdi: Disney Cruise Line (che, nel 2014, fara' di Venezia il suo homeport per tre scali durante l'estate), Paul Gauguin Cruises, Premier Cruises, Tui Uk(Thomson Cruises). Le navi posizionate invece sono 89, di cui sette approderanno per la prima volta in laguna.  
