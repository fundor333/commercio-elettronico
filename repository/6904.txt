#titolo Mitt Romney e la sua campagna - Speciali
Il New York Post si schiera con Mitt Romney, che rappresenta "l'unica scelta". Il quotidiano in prima pagina pubblica una foto dell'ex governatore del Massachussetts e sullo sfondo la famosa 'sedia vuota' con cui Clint Eastwood ha parlato durante la convention repubblicana.  
 "L'America ha bisogno di qualcosa in più che speranza. Ha bisogno di leadership. Ed è per questo che che il New York Post appoggia oggi la candidatura di Mitt Romney" afferma il quotidiano. "Obama dice di aver ereditato" una situazione difficile ma "non ha fatto nulla per risolverla". Anche nel 2008 il quotidiano aveva sostenuto il candidato repubblicano, in quel caso John McCain.  
