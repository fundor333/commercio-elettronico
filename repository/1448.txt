#titolo Con troppo caffe' in gravidanza rischio peso basso bebe' - Sanità - Salute e Benessere
  Attenzione a non esagerare col caffe' in gravidanza: il consumo di caffeina e' legato a basso peso alla nascita del bebe' e a gestazione piu' lunga. 
E' quanto emerso da uno studio su circa 60 mila donne pubblicato sulla rivista BMC Medicine e condotto da Verena Sengpiel dell'universita' svedese Sahlgrenska. 
L'Organizzazione Mondiale di Sanita' (OMS) raccomanda di non bere piu' di 300 mg di caffeina al giorno in gravidanza ma in alcuni paesi il limite consigliato è addirittura 200 mg, che e' corrispondente in media a meno di due tazzine di moka. 
I ricercatori svedesi hanno chiesto alle gestanti di compilare un diario degli alimenti e bevande consumati nel corso della gravidanza e hanno considerato anche tutti i fattori di rischio che possono essere legati al basso peso alla nascita tra cui il fumo. Facendo i dovuti calcoli i ricercatori hanno concluso che un consumo eccessivo di caffe' e' legato a maggior rischio che il bebe' nasca di peso basso o che la gravidanza si prolunghi oltre il termine previsto.  
