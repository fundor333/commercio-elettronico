#titolo Vino: Brunello, donne chiedono sempre piu' quello invecchiato - Speciali - Terra&Gusto
  MONTALCINO (SIENA)Â  - Il consumo di vino specie quello di qualita' e invecchiato come il Brunello di Montalcino, e' in forte crescita tra le donne e in particolare tra quelle piu' giovani. E' quanto emerge da Benvenuto Brunello, presentazione delle nuove annate che andranno in commercio, in programma da oggi a lunedi' a Montalcino (Siena). ''E' un fenomeno - spiega il vicepresidente del Consorzio del Brunello Donatella Cinelli Colombini - che osserviamo da tempo anche nelle degustazioni che stiamo facendo in Italia e all'estero. Il numero di donne e' sensibilmente cresciuto rispetto a cinque anni fa. Le donne piu' sono giovani e piu' sono preparate sul vino, e piu' chiedono vini di qualita' invecchiati''. Ma oltre al consumo di vino di qualita', le donne sognano anche sempre di diventare imprenditrici vinicole e poter guidare cantine importanti. Un sogno che in molti casi a Montalcino e' potuto divenire una realta'. Il territorio ilcinese ha infatti una ricca storia in questo senso. Lo dimostra l'esempio della stessa Donatella Cinelli Colombini con l'azienda interamente al femminile di Casato Prime Donne, ma ci sono anche molte altre realta' 'en rose' come La Stella di Campalto, Il Colle, Vitanza, Donna Olga etc.  
