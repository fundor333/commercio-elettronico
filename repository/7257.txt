#titolo BENI CULTURALI: IL COMUNE DI REGGIO PUNTA A VALORIZZAZIONE - Turismo Calabria
     (ANSA) - REGGIO CALABRIA, 12 GIU - La valorizzazione del
patrimonio archeologico cittadino e' stato l'argomento di un
incontro tra il sindaco di Reggio Calabria Giuseppe Raffa, la
Soprintendente per i Beni Archeologici della Calabria Simonetta
Bonomi e l'assessore ai Grandi Eventi Antonella Freno.    Durante la riunione e' stato ipotizzato l'allestimento  di
una serie di eventi  e la redazione di un progetto didattico in
grado di suscitare l'interesse degli studenti delle scuole
superiori sul  nostro patrimonio, in particolare su quanto ci
riporta ai periodi greco e romano.    ''L'attenzione - e' scritto in una nota del Comune di Reggio 
- per le aree archeologiche, nel contesto dello sviluppo del 
territorio, rientra nella strategia  che il Comune e la 
Soprintendenza intendono avviare  per una migliore fruizione dei 
reperti, inserendoli  cosi' in un circuito  capace  di 
soddisfare le esigenze dei flussi turistici sempre  sensibili 
alla riscoperta di luoghi di pregevole interesse storico ed 
artistico''.    Da parte della Soprintendente - conclude - e' stata
confermata la massima disponibilita' al varo di  attivita'
propedeutiche alla riapertura del Museo Nazionale prevista per
la primavera del prossimo anno, in concomitanza con le
celebrazioni per i 150 anni dall'Unita' d'Italia.
