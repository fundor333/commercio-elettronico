#titolo Nozze entro l'anno per Ruby - Cronaca
GENOVA - ''Entro l'anno ci sposiamo'': lo ha detto Luca Risso, il genovese titolare dei night 'Fellini' e 'Albikokka' fidanzato convivente di Karima ' Ruby' el Marhoug. Il matrimonio, cui aveva accennato anche la stessa marocchina durante una recente intervista, potrebbe essere celebrato a Genova.    Le nozze con Luca Risso potrebbero cosi' risolvere, per Ruby, il problema della permanenza in Italia. La marocchina infatti e' in possesso di un permesso di soggiorno per motivi di giustizia rilasciato dalla questura di Milano che dovrebbe scadere il 31 dicembre e che le consentirebbe di sposarsi e ottenere cosi' la cittadinanza italiana.    Secondo quanto si e' appreso, la richiesta di permesso di soggiorno avanzata dalla marocchina a meta' del 2010, prima che venisse avviata la sex-probe dalla procura milanese, le era stato rifiutato dalle autorita' genovesi.  
