#titolo Tamponamento fra Tir in A15, un morto - Cronaca
     (ANSA) - PARMA, 18 MAR - Tamponamento mortale fra mezzi
pesanti questa mattina in galleria sull'autostrada A15 Parma-La
Spezia. L'incidente e' avvenuto alle 5.45 sulla carreggiata nord
al km 55 fra Toscana ed Emilia, tra Pontremoli e Berceto. Uno
dei due autotrasportatori, cinquantenne, e' deceduto; inutile
l'intervento dei sanitari del 118.    L'Autocisa e' rimasta chiusa fra Pontremoli e Berceto; anche
nelle ore successive sono state segnalate lunghe code verso
Parma. Rallentamenti pure nella carreggiata opposta.
