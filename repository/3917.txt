#titolo Allarme rientrato per Zeeuw - Mondiali Sudafrica
  (ANSA) - CITTA' DEL CAPO - Allarme rientrato per il centrocampista dell'Olanda Demy de Zeeuw: per un calcione involontario al volto rimediato ieri sera da Martin Caceres nella semifinale contro l'Uruguay, era stato accompagnato in un ospedale di Citt√† del Capo per una sospetta frattura alla mascella.    Gli esami radiografici tuttavia non hanno evidenziato niente di rotto ma solo un dente un po' allentato. Il giocatore cosi', stando a un portavoce degli Orange, ha potuto raggiungere i compagni per festeggiare il passaggio alla finalissima di domenica prossima.    Nella vittoriosa semifinale contro i sudamericani (3-2) De Zeeuw e' stato colpito al 27' e nel secondo tempo e' stato sostituito da Rafael Van Der Vaart.  
