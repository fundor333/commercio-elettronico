#titolo In India 'scampato' pericolo estinzione per avvoltoi - Natura - Ambiente&Energia
  ROMA - Buone notizie per gli avvoltoi indiani, minacciati dall'estinzione. Una nuova analisi, pubblicata su Science, rivela come il tragico declino della popolazione di questi volatili ha subito un cambio di rotta positivo in alcune aree del subcontinente indiano. 
Negli ultimi anni, la situazione degli avvoltoi preoccupava i ricercatori: le popolazioni in India erano crollate a meno dell'1% rispetto a pochi decenni fa, portando al fiorire di epidemie - dovute alla presenza di resti non consumati di carcasse di bovini - e ad un aumento del numero di ratti e di cani selvatici.  Dall'ultima analisi dell'universita' di Cambridge tuttavia la situazione sembra essere stata ''stravolta'': il loro declino infatti e' rallentato, arrestato o - in alcune zone - e' stato addirittura invertito. 
La moria degli avvoltoi - spiegano i ricercatori - era causata dall'ingerimento da parte degli uccelli di un farmaco antinfiammatorio , chiamato Diclofenac,  utilizzato per il bestiame dagli allevatori.  A seguito della rivelazione sugli effetti mortali del farmaco su questi uccelli e per prevenirne cosi' l'avvelenamento accidentale, nel 2006 i governi di India, Pakistan e Nepal ne hanno vietato l'utilizzo.  
