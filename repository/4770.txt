#titolo Sisma:'L'Aquila 3D',ricostruzione al Mit - Abruzzo
     (ANSA) - L'AQUILA, 15 MAR - Per dieci giorni L'Aquila, con la
modellazione in 3D della sua ricostruzione, tornera'
all'attenzione del mondo scientifico, approdando, tra gli altri,
al Massachusetts Institute of Technology (MIT) di Boston, dove
l'architetto inglese Barnaby Gunning, presentera' il suo
progetto 'L'Aquila 3D' al quale hanno collaborato centinaia di
volontari da tutto il mondo. Il progetto e' partito a settembre
del 2010 con l'obiettivo di creare una rappresentazione
tridimensionale completa della citta'.
