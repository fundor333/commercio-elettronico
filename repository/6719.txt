#titolo Passera, da aprile calo bollette gas - Energie Tradizionali - Ambiente&Energia
  ROMA - Le bollette del gas cominceranno a scendere dal prossimo aggiornamento delle tariffe che scattera' il primo aprile. Lo ha confermato il ministro dello Sviluppo economico Corrado Passera nel corso della presentazione della Strategia energetica nazionale. ''Tra poche settimane - ha detto il ministro - annunciamo il ribasso del costo del gas''. 
Grazie ad un nuovo metodo di calcolo adottato dall'Autorita' dell'energia, le tariffe dovrebbero diminuire da qui alla fine dell'anno di circa il 6-7%. I risparmi in bolletta, ha spiegato quindi Passera su Twitter, arriveranno dal prossimo trimestre ''anche grazie alla liberalizzazione del mercato del gas''. 
Determinante e' in questo senso il quasi azzeramento dello spread dei prezzi sul mercato all'ingrosso, oggi sostanzialmente allineati in Italia a quelli degli altri Paesi europei.  
