#titolo Audi investe 13 mld euro fino 2016 in modelli e impianti - Industria e Mercato - Motori
  BERLINO - La casa automobilistica tedesca Audi intende investire entro il 2016 13 miliardi di euro nello sviluppo di nuovi modelli e nell'ammodernamento degli impianti, in Germania e all'estero. Lo ha reso noto oggi la stessa consociata Volkswagen dalla centrale bavarese di Ingolstadt. 
''Non abbiamo intenzione di togliere il piede dal gas - ha spiegato l'amministratore delegato di Audi Rupert Stadler all'agenzia Reuters - perche' dopo la crisi ci sara' di nuovo una ripresa. E' stato cosi' anche nel 2008 e nel 2009. Per questo investiamo adesso in prodotti, innovazioni e impianti, che si ripagheranno nel 2014, 2015 e 2016''.  
