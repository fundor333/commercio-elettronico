#titolo Vecchioni accende la 'Notte tricolore'  - Spettacolo
Â TORINO - Le voci dell'Italia cantano l'Unita'.    E' la musica la grande protagonista della ''Notte tricolore'' con la quale Torino celebra il 17 marzo, giorno di festa nazionale per i 150 anni dell'Italia unita.    La musica e' il collante tra le diverse culture e le diverse specificita' del nostro Paese, in uno show che riunisce tutta la penisola sul palco di Piazza Vittorio.     
 Un grande concerto con un grande protagonista come Roberto Vecchioni, voce storica della musica italiana e vincitore dell'ultimo Festival di Sanremo, accompagnato da intermezzi teatrali e coreografici.    Il teatro, con lo spettacolo ''Ricordi di scuola'' che vede impegnati anche alcuni bambini, apre ognuna delle tre parti in cui e' divisa la serata: attraverso la scuola viene raccontato il percorso di crescita. Ogni blocco ha i suoi interpreti musicali provenienti dalle diverse regioni italiane. Peppe Voltarelli per la Calabria, i liguri Buio Pesto, i Tinturia (dalla Sicilia), il cantautore friulano Luigi Maieron, Davide Van de Sfroos (e le sue canzoni in dialetto lombardo), i Nidi d'Arac con le pizziche e le tarante pugliesi, i torinesi Mau Mau con il loro leader, Luca Morino.  
 Dopo l'esibizione di Vecchioni, attorno alla mezzanotte spazio all'esecuzione di ''Fratelli d'Italia'' e allo spettacolo pirotecnico sul Po. Prima del gran finale in musica con la toscana, e figlia d'arte (il padre e' Zucchero), Irene Fornaciari, Beppe Dettori dei sardi Tazenda, la cantante romana Syria, i cunnesi Lou Dalfin interpreti della musica delle vallate occitane. E Dj Pisti che fa ballare la piazza fino a notte inoltrata.  
