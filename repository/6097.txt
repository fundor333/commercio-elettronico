#titolo Svizzera: Ottmar Hitzfeld - Gli Allenatori - Mondiali Sudafrica
  Ottmar Hitzfeld è nato il 12 gennaio 1949 a Lorrach (Germania). Dopo una carriera agonistica – ruolo attaccante - spesa tra Svizzera e Germania (con le maglie di Stetten, Lorrach, Basilea – con cui ha vinto 2 scudetti ed 1 coppa svizzera -, Stoccarda, Lugano e Lucerna), Hitzfeld ha intrapreso il percorso da tecnico già nella stagione 1983/84 quando ha assunto la guida dello Zug Sc. Hitzfeld ha assunto l’incarico di CT della nazionale maggiore svizzera l’1 luglio 2008, all’indomani dell’ennesima fallimentare esperienza elvetica in una fase finale degli Europei (Svizzera eliminata già nella fase a gironi, nell’edizione co-organizzata assieme all’Austria nel giugno 2008). 
 Le squadre via via allenate da Hitzfeld prima di approdare sulla panchina svizzera sono state Zug, Aarau, Grasshoppers, Borussia Dortmund e Bayern Monaco dove, dopo un primo periodo dal 1998/99 al 2003/04, è tornato alla fine del gennaio 2007 per sostituire Felix Magath e dove è rimasto fino al termine della stagione 2007/08. Nel palmares tecnico di Hitzfeld troviamo 2 campionati svizzeri (Grasshoppers, 1989/90 e 1990/91), 3 coppe di Svizzera (Aarau, 1984/85; Grasshoppers, 1988/89 e 1989/90), 1 supercoppa svizzera (Grasshoppers, 1989), 7 campionati tedeschi (Borussia Dortmund, 1994/95 e 1995/96; Bayern Monaco, 1998/99, 1999/00, 2000/01, 2002/03 e 2007/08), 3 coppe di Germania (Bayern Monaco, 1999/00, 2002/03 e 2007/08), 2 supercoppe tedesche (Borussia Dortmund, 1994/95 e 1995/96), 4 coppe di Lega tedesche (Bayern Monaco, 1998/99, 1999/00, 2003/04 e 2006/07), 2 Champions League (Borussia Dortmund, 1996/97; Bayern Monaco, 2000/01) ed 1 coppa Intercontinentale (Bayern Monaco, 2001).  
