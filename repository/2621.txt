#titolo Luca Cordero di Montezemolo - Protagonisti
Luca Cordero Di Montezemolo annuncia un passo indietro dai treni 'Ntv' e insieme alla sua Italia Futura si appresta a fare un passo avanti in politica. Nella grande assemblea costituiva di IF, a Roma il 17 novembre, Montezemolo confermerà di voler stare in trincea nella politica dei prossimi mesi, pur senza impegni e candidature diretti. Intanto nelle prossime 48 ore, e con grande risalto, sarà reso pubblico il nuovo 'manifesto' politico di Italia Futura (firmato da diverse associazioni e movimenti della società civile), che in uno dei suoi passaggi chiave definisce "irreversibile" il percorso di Monti.  
