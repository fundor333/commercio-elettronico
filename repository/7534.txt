#titolo Reazione inglese, Capello fa gli scongiuri - Visto da...
  (ANSA) - LONDRA - Dopo il pareggio contro gli Stati Uniti, a Città del Capo Fabio Capello, e con lui i tifosi inglesi, si aspettano una pronta reazione. Niente di meno che una vittoria, contro l'Algeria, per rilanciare le ambizioni dei Tre Leoni, ridimensionati, almeno nei favori degli esperti, dopo il pari di sabato scorso. 
 Eppure anche 44 anni fa, quando Boby Moore aveva alzato al cielo la Coppa Rimet dopo la finale di Wembley contro la Germania dell'Ovest, l'Inghilterra aveva esordito con un pareggio. 
 Uno scialbo 0-0 contro l'Uruguay, fischiatissimo dai presenti. Non tantissimi per la verità se è vero che almeno 17mila biglietti erano rimasti invenduti. 19 giorni dopo i Tre Leoni avrebbero vinto il loro primo, e finora unico mondiale. Capello fa gli scongiuri.  
