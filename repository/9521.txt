#titolo >ANSA-VATICANO/ Papa:bimbi Osp.Bambino Gesu','perche'te ne vai?' - Sanit√† - Salute e Benessere
     (ANSA) - ROMA, 27 FEB - ''Papa, perche' ti sei dimesso? Mi
mancherai'', ''Caro angioletto, proteggi Benedetto'', ''Un
girotondo di saluti da tutti i bambini del mondo per il Papa
piu' bravo del mondo'', ''Ricordaci nelle tue preghiere'',
''Benedetto prega per mia sorella, falla tornare a casa'', ''Sei
il nonno di tutti i bambini''. Sono alcuni dei messaggi che i
piccoli pazienti dell'Ospedale Pediatrico Bambino Gesu' di Roma
hanno dedicato nei loro disegni a Papa Benedetto XVI, che domani
terminera' il suo pontificato.    I disegni, realizzati nel corso delle attivita' promosse
dagli operatori della ludoteca, esprimono le domande, i
sentimenti e le preghiere dei bambini in cura presso l'ospedale.    Nell'elaborato di una di loro, il ricordo della visita che il
30 settembre del 2005 il Papa fece all'Ospedale: ''Caro Papa
quando sei venuto in ospedale io ero molto piccola ma la mamma
me lo racconta sempre. Oggi sono in day hospital e ricordando
quel giorno ti abbraccio di cuore''. Fu quello, precisa
l'ospedale, il primo incontro pubblico di Benedetto XVI
all'interno di una struttura sanitaria.    In quell'occasione, Benedetto XVI fu accompagnato a visitare
i vari reparti dell'ospedale per poter incontrare i piccoli
pazienti: ''In questo luogo si puo' offrire una testimonianza
concreta ed efficace del Vangelo a contatto con l'umanita'
sofferente'', disse il Pontefice durante la sua visita al
nosocomio. Ed aggiunse: ''Qui si proclama con i fatti la potenza
di Cristo che con il suo spirito guarisce e trasforma l'umana
esistenza. Preghiamo perche', insieme con le cure, sia
comunicato ai piccoli ospiti l'amore di Gesu'''.(ANSA).
