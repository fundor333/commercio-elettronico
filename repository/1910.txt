#titolo Citroen, 59 progetti per app Smartphone che facilita guida - Dalle Aziende - Motori
  ROMA - Oltre 570 candidati provenienti da 95 Paesi. Dall'avvio del contest Citroen Creative Awards il 17 dicembre scorso, sono stati numerosi gli iscritti alla competizione che ha come obiettivo quello di progettare un'applicazione per Smartphone, che faciliti la guida e la vita degli automobilisti di domani. 
Comunicazione con il veicolo, copilota virtuale, sincronizzazione delle playlist musicali dai social network, sorveglianza dei bambini a bordo, sono solo alcuni degli spunti dei 59 migliori progetti che hanno passato la selezione iniziale e che sono ora sottoposti ai voti degli internauti, in attesa della proclamazione del vincitore il 4 marzo prossimo. 
I 7 membri della giuria esaminano invece ognuno dei progetti per eleggere i tre talenti che avranno dimostrato creativita e audacia, in puro spirito 'Creative Technologie' Citroen (consegna dei premi il 28 marzo). Per questa terza edizione gli internauti hanno presentato online circa 1000 progetti.  
