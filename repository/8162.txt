#titolo In auto con 7,5 kg marijuana, 1 arresto - Sicilia
     (ANSA) - SIRACUSA, 15 MAR - Un uomo di 38 anni di Catania,
Giuseppe Zappala', e' stato arrestato ieri sera dalla Polizia
Stradale di Siracusa perche' sorpreso alla guida di un'auto con
7,5 chili di marijuana. L'auto e' stata bloccata al termine di
un breve inseguimento lungo la SS 114 all'altezza del bivio per
Marina di Lentini. La droga era nel bagagliaio dell'auto. La
polizi stradale ha denunciato per favoreggiamento un uomo di 30
anni che avrebbe dato la sua auto a Zappala' per trasportare la
droga.
