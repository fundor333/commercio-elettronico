#titolo Venezia: grandi navi; porto dedica un libro al problema  - Libri - Mare
  (ANSA) - VENEZIA, 29 AGO - Il tanto discusso tema dell'arrivo 
delle navi da crociera a Venezia è al centro della seconda 
pubblicazione della collana 'Le rotte del Leone, studi ricerche 
e progetti' ideata dall'Autorità Portuale di Venezia. Il 
volume, edito da Marsilio e da oggi in tutte le librerie, si 
intitola 'A Venezia dal mare' e, nell'intenzione degli autori, 
"mira a ristabilire la verità dei fatti, 'modificata da 
innumerevoli false notizie o credenze accumulate nel corso degli 
anni e acuiti oggi dopo l'incidente della Costa Concordia al 
Giglio". La prefazione è stata affidata al ministro 
dell'Ambiente, Corrado Clini. 
   Nel libro vengono raccolte analisi e argomentazioni di  
esperti in campo ambientale, economico e tecnico-ingegneristico 
(tra cui Gabriella Chiellino, Francesco di Cesare e Caterina 
Frisone, curatori del libro), che ragionano su opportunità, 
sfide, futuro e conseguenze del settore della crocieristica a 
Venezia. Idee e progetti atti a rendere le crociere "a impatto 
zerò per la citta", proponendo soluzioni per il futuro: 
dall'escavo del canale S.Angelo-Contorta, allo 'standard 
Venezia', al 'cold ironing'. (ANSA).  
