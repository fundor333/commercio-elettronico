#titolo Operato in ambulanza, salvato - Toscana
     (ANSA) - TERRANUOVA BRACCIOLINI (AREZZO), 14 MAR - Colpito da un
aneurisma dell'aorta, un settantacinquenne e' stato salvato
grazie ad un'operazione a cielo aperto eseguita nell'ambulanza
che lo stava portando all'ospedale. E' accaduto a Terranuova
Bracciolini (Arezzo): al 118 e' arrivata la richiesta di
soccorso per un forte dolore all'addome e una serie di altri
sintomi che hanno indotto il medico e l'infermiere del 118 a
sospettare la presenza di un aneurisma aortico.
