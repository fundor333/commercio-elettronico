#titolo “Grande Anello dei Parchi del Lazio”  - Speciali ed Eventi - Ambiente&Energia
     Gli studi per la fattibilità di questo progetto sono iniziati nel 2004 con la pubblicazione, da parte dell’associazione Società Italiana del Cavallo e dell’Ambiente onlus (Sica onlus), del secondo volume della Collana Ippovia Italia dal titolo ”Ippovie e Parchi del Lazio”. 
    Da allora le attività sono state sempre sostenute dai vari Assessorati all’Ambiente della Regione Lazio che si sono succeduti nelle varie legislature ed hanno consentito oggi di arrivare ad un prodotto organico che può essere considerato un primo punto di partenza concreto e condiviso per ipotizzare lo sviluppo di una rete sentieristica laziale, che interessi in particolare le aree rurali e quelle protette con finalità di economia sostenibile e con una particolare vocazione al turismo verde. 
   Bisogna anche sottolineare il grande sforzo della Sica onlus che ha raggiunto questo risultato grazie anche alla possibilità di sostenere economicamente con le proprie forze il progetto economico quando ve ne era la necessità, in assenza di contributi esterni. Sono molte le caratteristiche e le peculiarità di questo prodotto •	L’Ippovia “Grande Anello dei Parchi (GAP). del Lazio” è costituita da un percorso equestre di circa 700 chilometri dedicato a chi va a cavallo ma adatto anche a chi vuole andare alla scoperta del Lazio muovendosi a piedi o in bicicletta, completamente elaborato prendendo spunto dalla viabilità pubblica regionale ed ha una base prettamente rurale. L’aspetto relativo alla viabilità pubblica non è irrilevante. In quanto è stato abbastanza difficile, nella parte preliminare del lavoro, individuare le direttrici che consentissero al percorso di avere una continuità di collegamento. In un contesto regionale di viabilità rurale che è fortemente sotto pressione a causa della urbanizzazione crescente ma soprattutto dell’abusivismo nel chiudere la viabilità rurale che è un fenomeno non controllato dalle autorità locali e dai Comuni di riferimento. Un potenziale e rilevante aspetto futuro di questa attività potrebbe essere costituito proprio dalla tutela formale della viabilità regionale. •	Il GAP é’ comunque uno strumento autonomo, utile e pratico, dotato di segnaletica sul territorio, punti sosta per cavalli e cavalieri ed una carta turistica che consente a chiunque di programmare il proprio viaggio acquisendo tutte le informazioni necessarie. Questo significa che il prodotto è idoneo sia per essere utilizzato dal turista fai da te che ha la capacità per poter pianificare in autonomia il proprio viaggio, sia dagli operatori che vogliano prendere spunto dal percorso individuato per poter sviluppare vari e diversi tematismi turistici da proporre sul mercato. Infatti con circa 50 strutture operative messe in rete sul GAP del Lazio  possono essere create diverse decine di prodotti turistici diversi nelle diverse specialità  a piedi in bicicletta ed a cavallo. •	Il GAP del Lazio  è la più lunga Ippovia su base regionale che abbiamo in Italia. E questo fattore, associato al fatto che il Lazio è la regione in Italia con il maggior numero di cavalli e di razze equine, presenti sul proprio territorio regionale, può costituire la base per lo sviluppo di campagne promozionali mirate a valorizzare le sinergie derivanti da queste peculiarità. •	Il GAP é’ suddiviso in 4 itinerari diversi ma collegati tra loro. Il primo, da Centeno a Roma, tocca alcune tappe della strada del pellegrinaggio verso la capitale e potrebbe essere considerato e promosso come una vera e propria “Via Francigena Equestre”. Questo aspetto non è da sottovalutare in considerazione proprio delle notevoli risorse che anche dalla nostra regione sono state investite nel contesto “Via Francigena”. Questa parte del percorso equestre(Centeno-Roma) ha la peculiarità di mantenere lo spirito originario del Viaggio verso Roma, che avveniva, per il pellegrino dell’epoca, in un contesto emozionale “verde e rurale” a tutti gli effetti. Contesto che nella rivisitazione del percorso ufficiale è andato completamente perduto in considerazione del fatto che molte di quelle strade oggi sono ad altissima densità di traffico. Dal punto di vista promozionale è quindi enorme il valore relativo  di un prodotto di turismo equestre che avviene nella campagna romana e nei dintorni di Roma con l’effetto di trascinamento mediatico e promozionale derivante dal fatto che la Via Francigena è il secondo Percorso Culturale d’Europa. Il secondo percorso va da Vico Matrino a Vivaro Romano, il terzo da Vivaro Romano al Piano di Montelanico, ed il quarto dal Circeo di nuovo verso Roma. •	Tradotto in numeri “Il Grande Anello dei Parchi” significa il coinvolgimento di 77 comuni, 5 province, 1 Parco Nazionale (il Circeo), 10 Parchi Regionali, 22 SIC (siti di importanza comunitaria), 10 ZPS (zone di Protezione Speciale),e di quasi 50 operatori. Innumerevoli le valenze di questo percorso, sia in termini di cultura che di sviluppo e sostegno del turismo verde della nostra Regione. La natura è infatti una ricchezza del Lazio per lo più sconosciuta ed ancora integra, che ha le potenzialità per crescere come prodotto turistico ed attrarre moltissimi visitatori. Nel caso di questo percorso equestre, anche turisti stranieri, vista la presenza di 32 siti (SIC E ZPS) che fanno parte della rete europea “Natura 2000”. Nello specifico, i Parchi che costituiscono il primo nucleo di questo network turistico equestre sono: la Riserva Naturale di Monte Rufeno,il Parco Marturanum di Barbarano Romano, il Parco di Bracciano e Martignano, il Parco di Vejo, il Parco di Sutri, la Riserva Naturale del Lago di Vico, il Parco della Valle del Treja, la Riserva Naturale Nazzano-Tevere- Farfa, il Parco dei Monti Lucretili, il Parco dei Monti Simbruini, il Parco dei Castelli Romani, il Parco dell’Appia Antica. Il percorso è un primo  punto di partenza cui è indispensabile aggiungere promozione, pubblicità, marketing ed organizzazione degli operatori e sensibilizzazione degli Enti Locali con particolare riferimento a Comuni, Provincie, Parchi, Comunità Montane, Università Agrarie etc, che operano direttamente sul territorio ed hanno la possibilità di estendere l’azione di sensibilizzazione soprattutto agli operatori locali, che devono essere il motore di ogni attività economica che possa aspirare ad avere successo. Da parte regionale è poi necessario ottenere convergenze di diversi assessorati su una linea di comportamento e di azione condivisa che in primis conduca alla consapevolezza che per consolidare un qualsiasi prodotto turistico basato sulla  sentieristica tematica (turismo verde attivo) sono necessari molti anni di lavoro, tutela, promozione e non ultimo di sensibilizzazione dell’opinione pubblica.  
