#titolo Farmaci: si' Europarlamento a accesso piu' rapido a generici - Consumi e consumatori - ANSA Europa
  BRUXELLES - I malati devono poter accedere piu'  rapidamente ai medicinali generici . E' la richiesta dell'Europarlamento, che ha votato oggi il suo  'si'' a larga maggioranza  (559 voti favorevoli, 54 contrari e 72 astenuti) una bozza di legge che va in questa direzione ma che deve ancora essere negoziata con il Consiglio Ue. Secondo il testo approvato, in futuro ci dovrebbero essere tempi piu' rapidi e piu' trasparenza in materia di prezzi e rimborsi. Gli eurodeputati chiedono infatti che le autorita' abbiano  massimo 60 giorni  per decidere su prezzo e rimborsi dei medicinali generici, con l'obiettivo di accelerare la disponibilita' sul mercato di questi prodotti, e di far risparmiare denaro ai pazienti che ne hanno bisogno ma anche si sistemi di sicurezza sociale dei paesi Ue. Gli stati membri dovranno inoltre rispettare i  180 giorni  previsti attualmente per decidere sui nuovi farmaci. 
 Â  
 Inoltre le autorita' competenti dovranno pubblicare almeno una volta l'anno la lista delle medicine coperte dal sistema sanitario nazionale e il loro prezzo, oltre che i nominativi e le dichiarazioni d'interessi dei loro membri ed esperti. ''E' inaccettabile che i ritardi nella  tariffazione e nei rimborsi  dei farmaci possano superare i 700 giorni'', ha sottolineato la relatrice, l'eurodeputata liberale bulgara Antonyia Parvanova, dicendosi ''convinta'' che ''pratiche eque'' nel mercato farmaceutico non possano che andare a vantaggio sia ai malati che ai sistemi sanitari nazionali.  
