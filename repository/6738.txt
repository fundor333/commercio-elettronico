#titolo Vendola:Procura Bari impugna assoluzione - Puglia
     (ANSA) - BARI, 15 MAR - Il procuratore aggiunto di Bari Lino
Giorgio Bruno ha impugnato la sentenza con la quale il gup
Susanna De Felice, il 31 ottobre 2012, ha assolto il governatore
pugliese Nichi Vendola e l'ex dg della Asl di Bari, Lea
Cosentino dall'accusa di concorso in abuso d'ufficio per la
nomina di un primario. L'assoluzione aveva causato polemiche
dopo un esposto dei pm inquirenti, Francesco Bretone e Desire'
Digeronimo, sull'amicizia tra la sorella di Vendola e il gup che
aveva disposto l'assoluzione.
