#titolo Froda fisco, arrestato commercialista - Piemonte
     (ANSA) - ASTI, 13 MAR - Aveva escogitato un ingegnoso sistema
per evadere in modo fraudolento le imposte dirette. La Guardia
di Finanza ha arrestato per frode fiscale un noto commercialista
di Asti. Indagate, a vario titolo, per reati di natura
tributaria, 27 persone. Il professionista, secondo l'accusa,
affidava false consulenze a soggetti privi di competenze
differendone i pagamenti negli anni poi inseriti nelle
dichiarazioni dei redditi. Dieci i casi contestati per un
ammontare di oltre un milione e mezzo di euro.
