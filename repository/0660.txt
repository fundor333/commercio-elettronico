#titolo Gdf Macerata sequestra 300 mila giocattoli pericolosi - Cronaca
Circa 300 mila giocattoli tossici e pericolosi, provenienti, dalla Cina, sono stati sequestrati in tutta Italia dalla Guardia di Finanza di Macerata, dopo alcuni controlli in negozi della provincia marchigiana. Denunciato l'importatore, della provincia di Taranto. 
 Dopo gli accertamenti tecnici e le analisi chimiche, i giochi sono risultati contenere ftalati, sostanze utilizzate per rendere la gomma piu' morbida e flessibile, ma che causano malformazioni nella crescita dei bambini. Inoltre in alcuni giocattoli sono presenti parti acuminate oppure e' stata riscontrata energia cinetica superiore ai limiti ammessi per legge e surriscaldamento con rischio di esplosione.  
