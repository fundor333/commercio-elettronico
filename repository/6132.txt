#titolo Picchia moglie e tenta di ucciderla - Lazio
     (ANSA) - ROMA, 17 MAR - L'ha prima tramortita colpendola con un
bastone alla testa e poi ha tentato di tagliarle la gola con una
lametta da barba. Per questo la notte scorsa e' finito in
manette un 52enne romano, arrestato dai carabinieri con le
accuse di tentato omicidio, maltrattamenti in famiglia, violenza
sessuale, sequestro di persona e riduzione in schiavitu' ai
danni della moglie di 44 anni. L'aggressione e' avvenuta nella
loro abitazione di Sacrofano, comune in provincia di Roma.
