#titolo Ok accorpamento Municipi Roma,da 19 a 15 - Lazio
     (ANSA) - ROMA, 11 MAR - Con 32 voti a favore, 4 contrari e 4
astenuti l'Assemblea capitolina ha approvato la delibera che
ridisegna la mappa dei Municipi di Roma. In base a quanto
contenuto nel I decreto di Roma Capitale devono infatti essere
al massimo 15 e non più 19. Ciò ha comportato l'accorpamento del
I Municipio (centro storico) con il XVII (Prati), del II
(Salario-Parioli) con il III (San Lorenzo), del VI con il VII e
del IX con il X, con la conseguente rinumerazione degli altri.
