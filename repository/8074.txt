#titolo Pesca: Gardini (Pdl), Ue tuteli aerea Adriatico - Cooperazione Internazionale
     (ANSA) - BRUXELLES, 01 FEB - Il caro gasolio e le regole
comunitarie hanno messo ''in ginocchio'' i pescatori dell'
Adriatico che stanno scioperando per chiedere l'attenzione delle
istituzioni europee: e' necessario che l'Ue intervenga ''per
garantire condizioni di lavoro eque'', e riconosca ''la
particolarita' dell'area adriatica''. A chiederlo e'
l'eurodeputata del Pdl Elisabetta Gardini in un'interrogazione
presentata alla Commissione europea.    ''Centinaia di famiglie non possono essere dimenticate,
migliaia di persone rischiano di non avere piu' mezzi di
sostentamento'', denuncia la Gardini.    Bruxelles dovrebbe affrontare ''con la massima urgenza'' la
questione della pesca in Italia per evitare ''il fallimento
delle marinerie dell'Adriatico''. Secondo l'europarlamentare del
Pdl, si tratta di una regione che ha caratteristiche ''del tutto
diverse da quelle degli altri mari europei'' e di cui l'Ue
''dovrebbe tenere conto''.(ANSA).
