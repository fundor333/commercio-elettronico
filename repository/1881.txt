#titolo Serbia: Radomir Antic - Gli Allenatori - Mondiali Sudafrica
  Radomir Antic è nato il 22 novembre 1948 a Zitiste (Serbia). Da calciatore è stato difensore ed ha militato con Sloboda Uzice (1967/68), Partizan (dal 1968/69 al 1976/77, dove vince il campionato jugoslavo 1975/76), Fenerbahce (1977/78, dove vince il campionato turco), Saragozza (dal 1978/79 al 1979/80) e Luton (dal 1980/81 al 1983/84). Nella ex nazionale maggiore della Jugoslavia conta 1 presenza senza reti. La sua carriera tecnica inizia nel 1985 al Partizan, dove resta come vice-allenatore fino al 1988; dal 1988/89 al 1990/91 fa la sua prima esperienza da allenatore in prima, al Saragozza. 
 Nel 1991/92 è al Real Madrid, dal 1992/93 al 1994/95 guida il Real Oviedo, dove torna nel 2000/01; dal 1995/96 al 1997/98 e nel 1999/00 è all’Atletico Madrid (nel 1995/96 vince campionato e coppa del Re). Nel 2002/03 subentra al Barcellona, nel 2003/04 è al Celta Vigo. Dopo 4 anni di inattività, ha assunto dall’agosto 2008 il ruolo di commissario tecnico della nazionale maggiore di Serbia.  
