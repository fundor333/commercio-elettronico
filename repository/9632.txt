#titolo Inaugurato anno accademico 'Vannucci' - Umbria
     (ANSA) - PERUGIA, 16 MAR - Con il semplice ma efficace slogan
"dall'Accademia in città all'Accademia è città", il direttore
dell'Accademia di Belle Arti "Pietro Vannucci" di Perugia, Paolo
Belardi, ha inaugurato stamani l'anno accademico 2012-2013. Al
suo primo saluto ufficiale (é infatti solo da due mesi
direttore), Belardi ha annunciato gli obiettivi del nuovo corso
dell'istituto culturale, tra cui quello "di rinsaldare il legame
tra l'Accademia e la città di Perugia".
