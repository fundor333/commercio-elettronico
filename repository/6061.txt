#titolo Il polpo Paul e' italiano - Mondiali Sudafrica
  (ANSA) - PORTOFERRAIO (LIVORNO) - E' stato catturato ad aprile nelle acque dell' isola d' Elba il polpo Paul, diventato famoso per aver indovinato sette pronostici su settegare disputate dalla Germania ai mondiali di calcio. Quando é stato catturato aveva solo quattro settimane ed era lungo circa dieci centimetri. A rivelare la storia del 'polpo-oracolo' é stata Verena Bartsch, l'istruttrice di Paul, in un'intervista alla Bild am Sonntag.  
Secondo quanto riportato, fu la stessa istruttrice a catturare il polpo a largo della costa elbana. La versione della donna smentisce la biografia ufficiale, fornita dall'acquario Sea life di Oberhausen, secondo cui il polpo era originario di Weymounth, in Inghilterra.  
