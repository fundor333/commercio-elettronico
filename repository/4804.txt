#titolo In luglio 'italiano' oltre il 50% della Stazione Spaziale  - Spazio & Astronomia - Scienza&Tecnica
  Nel prossimo luglio oltre la meta' della Stazione Spaziale Internazionale parlerà italiano. Entro luglio, durante la missione 'Volare' dell'astronauta Luca Parmitano, è infatti previsto l'arrivo di due moduli costruiti in Italia, che andranno ad aggiungersi agli altri moduli della stazione orbitale 'made in Italy'. Lo ha detto lo stesso Parmitano, in collegamento dal centro di addestramento di Houston con il centro dell'Agenzia Spaziale Europea (Esa) in Italia, l'Esrin, a Frascati (Roma). 
I due veicoli che andranno ad aumentare la percentuale "italiana" della Stazione Spaziale sono la navetta europea senza equipaggio "Albert Einstein" e il cargo Cygnus dell'azienda americana Orbital. Entrambi sono stati costruiti in Italia, negli stabilimenti della Thales Alenia Space (Thales-Finmeccanica).  
