#titolo MORTO D'AIMMO: PIETRACUPA, VIENE MENO PADRE NOBILE REGIONE - Attivitá Istituzionali Molise
     (ANSA) - CAMPOBASSO, 11 FEB - ''La notizia della scomparsa di
Florindo D'Aimmo, avvenuta due giorni dopo la morte dell'amata
consorte, mi lascia sgomento e senza parole di fronte a un
destino così assurdo e drammatico. E' stato lui il primo ad
assumere l'incarico che oggi, a distanza di quarant'anni, mi
onoro di ricoprire. Sul piano politico e umano lascia un vuoto
incolmabile. Con Florindo D'Aimmo viene meno un padre nobile
della nostra Regione''. Cosi', il presidente del Consiglio
regionale del molise Mario Pietracupa, nel messaggio di
cordorglio per la morte dell'ex deputato D'Aimmo.    ''Ci lascia a pochi giorni da quella competizione elettorale
che tante volte lo ha visto protagonista e vincitore, lui che
rappresenta oggi, e continuera' a rappresentare nel tempo, una
personalita' forte che si e' distinta in maniera nobile,
elevandosi sempre con il suo altissimo profilo umano,
caratterizzato dal rispetto di tutti, e fondando ogni sua
iniziativa sul confronto leale e sulla forza delle idee e dei
progetti''.    ''Alla famiglia - conclude Pietracupa - giungano le mie piu'
sentite condoglianze, ma credo che il lutto si estenda
all'intera nostra comunita' che oggi perde un padre nobile e un
esempio straordinario di uomo che ha contribuito alla crescita
economica e democratica del nostro Molise.(ANSA).
