#titolo Casa abusiva, condannato Dell'Utri - Sicilia
     (ANSA) - PALERMO, 14 MAR - Per dedicarsi al bird-watching ha
realizzato una costruzione a tre piani su un albero. Abusiva,
secondo l'accusa. Perfettamente regolare per l'imputato - il
senatore Marcello Dell'Utri - e per il Comune di Torno, il luogo
in cui si trova la lussuosissima villa con giardino poi venduta
dal politico a Silvio Berlusconi, in cui e' stata edificata la
''casetta''. Oggi per abusivismo edilizio, e' stato condannato
dal giudice di Como a 9 mesi di carcere, pena sospesa.
