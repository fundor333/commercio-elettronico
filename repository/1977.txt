#titolo Energia: 3% del consumo dovuto a sprechi alimentari - Speciali ed Eventi - Ambiente&Energia
  In Italia il 3% del consumo energetico e' imputabile agli sprechi alimentari, una percentuale pari ai consumi energetici annuali di 1.650.000 italiani o all'85% dei consumi finali del comparto industriale dell'Emilia-Romagna. Questa e' la stima dell' universita' di Bologna  sui dati di  Last Minute Market , lo spin-off messo a punto da  Andrea Segre' ,  preside della facolta' di Agraria , che oggi nel corso di una conferenza - organizzata da  Federutility  - durante il  Festival dell'energia  a  Perugia  ha ricordato che il valore dello spreco e' pari allo 0,72% del Pil (circa 11 miliardi di euro).  
 Â  
 Si tratta pertanto, osserva Segre' che ha dedicato le precedenti campagne anti-spreco a acqua e cibo, di ''un doppio spreco con gravi conseguenze in termini di costi economici, sociali e ambientali: da un lato, grandi quantita' di energia sono utilizzate per produrre, distribuire e consumare, dall'altro, ulteriore energia viene impiegata nella gestione e nello smaltimento di questi scarti e sprechi''. Senza contare che secondo uno studio a livello europeo sulla poverta' energetica emerge che ''150 milioni di cittadini europei non sono in grado di pagare i costi relativi al riscaldamento, al funzionamento degli elettrodomestici e al gas per cucinare''; in Italia ''la poverta' energetica riguarda circa il 10% delle famiglie''.  
