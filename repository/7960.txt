#titolo Consiglio d'Europa lancia settimana cittadinanza attiva - Altre news - ANSA Europa
     (ANSA) - STRASBURGO, 27 FEB - Cittadinanza attiva: voto,
condivisione e partecipazione. Questo e&#8217; il tema scelto dal
Congresso dei poteri locali e regionali del Consiglio d&#8217;Europa
per l&#8217;edizione 2013 della settimana della democrazia locale. Scopo dell&#8217;iniziativa, a cui possono partecipare tutti gli enti
locali, oltre alle associazioni che li raggruppano, dei 47 Stati
membri dell&#8217;organizzazione paneuropea e&#8217; di motivare i cittadini
a prendere parte nel processo decisionale delle loro
amministrazioni. Questo anche per contrastare il crescente
fenomeno di sfiducia verso le istituzioni e i politici oltre che
l&#8217;apatia politica. ''Ritengo che il tema scelto per questa
edizione della settimana della democrazia e l&#8217;anno della
cittadinanza dell&#8217;Unione europea si completeranno a vicenda'' ha
detto il vice presidente del Congresso, Dubravka Suica, membro
del consiglio municipale di Dubrovnik. &#8220;L&#8217;iniziativa del
Congresso sara&#8217; un&#8217;opportunita&#8217; per approfondire i temi della
cittadinanza attiva, dei diritti e doveri democratici, della
rappresentanza e della partecipazione, e gli strumenti
innovativi che sono stati messi appunto al riguardo nei 47 Stati
membri del Consiglio d&#8217;Europa&#8221;. Per partecipare alla settimana
della democrazia locale, che si svolgera&#8217; dal 14 al 20 ottobre,
gli enti locali devono registrarsi sul sito
www.coe.int/demoweek-registration. L&#8217;anno scorso hanno
partecipato all&#8217;iniziativa, il cui tema era l&#8217;importanza dei
diritti umani per una societa&#8217; inclusiva, oltre 150 enti locali
di 29 paesi, e sono stati organizzate un totale di 342 attivita&#8217;
ed eventi. In Italia la provincia di Reggio Calabria e la
cittadina di Mola di Bari hanno deciso di dedicare un budget
specifico all&#8217;organizzazione della settimana per condurre una
campagna di sensibilizzazione e attivita&#8217; specifiche. (ANSA)
           
