#titolo Prima elettrica corsa in kit da Università UK e Westfield - Mobilità Sostenibile - Motori
  ROMA - Siglata una partnership tra l'Universita' della citta' di Birmingham e la Westfield Sportscars, famosa per le repliche in scatola di montaggio della Lotus 7, per aver sviluppato la prima auto da corsa elettrica al mondo, da costruirsi in kit a casa propria. La iRacer Kit e' disponibile da 13.999 sterline, pari a 16.211 euro, puo' essere rapidamente trasformata in ibrida, pura elettrica o con motore a combustione interna ed e' stata disegnata per collegi, universita' o privati.     La iRacer puo' partecipare alle gare Formula Student (FS), competizioni  motorsport di formazione piu' affermate d'Europa, gestita dalla Institution of Mechanical Engineers. Compito della Birmingham City University e' sostenere la Westfield Sportscars a raggiungere gli obiettivi legislativi dei prossimi anni su riduzione CO2 e del 20% dei pesi. La Westfield Sportscars di Kingswinford, nel West Midlands, ha venduto dal 1983 oltre 13.000 vetture in tutto il mondo. Al momento produce oltre 400 vetture l'anno, guidate dagli appassionati di tutto il mondo. La Scuola di Ingegneria Design e Manufacturing Systems della Birmingham City University, esplorera' le opportunita' di coinvolgere nel progetto studenti e genitori, oltre ad offrire corsi brevi e di perfezionamento su come costruire auto come la Westfield iRacer.     ''E' una collaborazione entusiasmante tra l'Universita' e la Westfield Sportcars'' ha detto Parmjit Chima, capo della Scuola di Ingegneria, Design e Sistemi di Produzione presso Birmingham City University ''La partnership aiutera' gli studenti, attraverso lo sviluppo di una pipeline, di preziose competenze tecniche e di occupazione, lavorando su progetti gestiti in un settore all'avanguardia del veicolo ibrido e della tecnologia elettrica nella prospettiva ambientale di ridurre le emissioni di CO2''. La partnership tra Birmingham City University e Westfield Sportscars ha seguito il recente Race Tech World Motorsport Simposio ospitato il mese scorso dall'Universita'. 
Ingegneri motoristici di tutto il mondo si sono riuniti al campus dell'Universita' per vedere come l'elite dell'ingegneria automotive possa aiutare a fare in modo che l'automobile stradale diventi ancora piu' efficiente rispetto a normative comunitarie sempre piu' severe. ''Westfield e Birmingham City University'' ha detto Julian Turner, Chief Executive Officer di Westfield Sportscars ''hanno lo stesso modo di vedere sulle necessita' degli ingegneri di domani e di dare loro adeguati strumenti per il futuro. Attraverso la generazione dei kit iRacer, studenti, personale e genitori avranno l'opportunita' di formarsi nella professione dei veicoli ibridi e puri elettrici''.  
