#titolo MARE: NAVIGARE SUL TIRRENO CON KITESURF PORTATI DAL VENTO - Turismo Calabria
     (ANSA) - CATANZARO, 26 GIU - Con l'arrivo dell'estate in 
Calabria tornano a volare gli aquiloni del kitesurf. Gizzeria 
lido, nel lametino, e' sicuramente uno dei luoghi piu' ambiti 
dai praticanti di kitesurf di tutta Italia. In questo tratto di 
mare, infatti, per l'effetto termico da nord-ovest e da ovest, 
il vento e' quasi costante durante il giorno con forza 12-26 
nodi, specie nel periodo da aprile a ottobre.    Il kitesurf, nato in Cina oltre duemila anni fa, e' una 
variante del windsurf, solo che al posto della vela, la tavola 
viene trainata da un aquilone, il kite appunto.    Da strumento per favorire la circolazione e la navigazione di 
imbarcazioni pesanti in luoghi impervi, negli ultimi anni il 
kitesurf, negli ultimi anni, e' diventato una vera e propria 
disciplina sportiva che registra sempre piu' appassionati di 
ogni eta'. Non e' raro, infatti, vedere, accanto a giovani 
palestrati, anche bambini e persona in la' con gli anni che 
decidono di affrontare il mare saltando sulle onde grazie al 
vento.    Anche per chi volesse avvicinarsi per la prima volta a questa 
pratica sportiva non c'e' problema. A Gizzeria lido, infatti, ci 
sono strutture adeguate per imparare a volteggiare con una 
tavola trainata dal vento. (ANSA).
