#titolo Citta' della scienza: partita raccolta fondi Comune di Napoli - Campania
Parte la raccolta fondi per la ricostruzione di Città della Scienza: da stasera (ore 19.30), secondo quanto rende noto l'ufficio stampa del Comune di Napoli, é attiva la numerazione solidale 45599, sarà attiva fino al 31 marzo 2013. "Ringraziamo i gestori che hanno risposto velocemente all'appello di questa amministrazione e che, in considerazione dell'eccezionalità dell'evento, hanno deciso di seguire le procedure di assegnazione e configurazione del numero solidale adottate in occasione delle emergenze nazionali - si legge nella nota - Il valore della donazione sarà di 1 euro per ciascun sms inviato da cellulari Tim, Vodafone, Wind, 3, CoopVoce e Noverca. Sarà di 2 euro per ciascuna chiamata fatta allo stesso numero da rete fissa Telecom Italia, Infostrada, Fastweb, TeleTu e Twt"  
