#titolo Maro': Tajani; Ue in campo, Ashton fara' tutto il possibile - Politica estera, sicurezza e difesa - ANSA Europa
  BRUXELLES - L'Ue e il suo 'ministro degli Esteri' Catherine Ashton faranno ''tutto il possibile'' per arrivare a una soluzione positiva della vicenda dei due maro' italiani ancora trattenuti in India. Lo ha detto il vicepresidente della Commissione Ue Antonio Tajani. 
 
Dopo l'ulteriore rinvio della decisione delle autorita' indiane sulla licenza da concedere ai due maro', la questione e' stata posta da Tajani all'attenzione dell'esecutivo comunitario nel corso della riunione odierna.     Ashton, nella sua veste di Alto rappresentante Ue per la politica estera e la sicurezza, si e' quindi impegnata a fare tutto il possibile per portare a buon fine la vicenda attraverso contatti bilaterali con le autorita' indiane.  
