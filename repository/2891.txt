#titolo Berlusconi: speriamo mai piu' sospensione democrazia  - Politica
"Oggi finisce l'esperienza del governo tecnico e speriamo non ci sia più una sospensione della democrazia come quella che abbiamo passato". Lo ha detto Silvio Berlusconi prima di incontrare il Milan all'hotel Parco dei Principi. 
 "Il comportamento di Monti mi ha indispettito? No. Non so cosa farà. Aspettiamo di sentire le sue decisioni, che mi sembra di capire verranno esternate nella conferenza stampa di domenica". Lo ha detto Silvio Berlusconi prima di incontrare il Milan all'hotel Parco dei Principi. 
 "Non ho sentito Mario Monti né oggi né dopo la riunione del Ppe in cui gli ho chiesto di essere il capo del rassemblement dei partiti di centrodestra". Lo ha detto Silvio Berlusconi prima di incontrare il Milan all'hotel Parco dei Principi. 
 Monti non ha ritenuto nemmeno di farmi una telefonata. Io mi vedo costretto ad essere ancora io il federatore dei moderati". Lo afferma Silvio Berlusconi al Gr Parlamento. 
 I tecnici "si sono accucciati di fronte alle richieste della Ue, soprattutto dell'Unione Europea 'tedesca' e del nord Europa, che portano soltanto alla recessione. Non è solo un mio giudizio, ma anche di premi Nobel". ''La legge elettorale'' attuale ''puo' essere imperfetta ma non mi sembra una grande perdita''.  
 "In parte il presidente Napolitano "ha ragione perché c'era la possibilità con il governo dei tecnici di avere la maggioranza in Parlamento per approvare quelle riforme costituzionali necessarie per rendere l'Italia governabile. Quelle riforme che invece il governo dei tecnici non ha ritenuto riproporre". Lo afferma Silvio Berlusconi al Gr Parlamento. 
 Lo spread "é assolutamente indipendente dai governi ma dipende da altri fattori", afferma Berlusconi rispondendo ad una domanda sul calo del differenziale dei tassi di interessi con la Germania in queste settimane. 
 BOSSI, DIFFICILE ACCORDO PDL-LEGA SE CAV CANDIDATO  - "Il problema è che il premier vuole esser lui. L'intesa su un altro nome? La deve trovare prima Berlusconi con i suoi". Umberto Bossi esclude un accordo Pdl-Lega a livello nazionale se il Cavaliere intende presentarsi come candidato premier di centrodestra. Possibilista, però, sulla ipotesi di un accordo su un "altro nome". 
    
