#titolo Rifiuti: Clini, Italia rischia multe per 280 mln euro - Ambiente ed energia - ANSA Europa
  VIDEO NEWS CON CORRADO CLINI 
   
 BRUXELLES - Data la fine anticipata della legislatura, se il Parlamento non adotta '' misure urgenti a livello nazionale '' l'Italia rischia  280 milioni di euro di multe  da parte dell'Ue per la gestione rifiuti. E' l'allarme lanciato dal ministro all'ambiente  Corrado Clini , secondo il quale ''ci potrebbe essere l'esigenza di un decreto legge ad hoc per evitare di pagare le sanzioni''. 
   
 Dopo l'incontro avuto a Bruxelles con il commissario Ue  Janez Potocnik  in occasione del Consiglio ambiente Ue, Clini ha sottolineato ''la necessita'  di adottare misure urgenti a livello nazionale che erano all'esame del Parlamento e rischiano di essere vanificate per la chiusura anticipata della legislatura''.        Allo stesso tempo l'Italia, ha assicurato il ministro dell'ambiente al commissario Ue Janez Potocnik nel corso di un incontro bilaterale a Bruxelles a margine del Consiglio Ue, ''e' impegnata a  p romuovere il recupero di materia e di energia dai rifiuti , attraverso l'estensione a tutte le regioni dei programmi per la raccolta differenziata e la progressiva riduzione delle discariche''. 
 
L'Italia rischia infatti di dover pagare '' multe pesantissime '': 56 milioni di provvisionale e 46 milioni ogni sei mesi per la procedura di infrazione sulla messa in sicurezza delle discariche non in regola. A questi si potrebbero aggiungere ulteriori sanzioni per 180 milioni di euro l'anno potrebbero essere decise per la non corretta gestione dei rifiuti in Campania. ''Critica'' e' anche la situazione di Roma, gia' oggetto di due procedure di infrazione, che potrebbe ugualmente sfociare in sanzioni economiche.  
