#titolo Esperta Gb, resistenza a antibiotici e' 'minaccia catastrofica' - Medicina  - Salute e Benessere
  La resistenza agli antibiotici di alcuni batteri ''rappresenta una 'minaccia catastrofica' per la medicina e potrebbe causare la morte di pazienti che nonostante abbiano un basso rischio operatorio potrebbero perdere la vita per infezioni che non possono essere piu' curate''. A lanciare l'allarme e' un ufficiale capo medico inglese, Sally Davies, secondo la quale e' necessaria un'azione globale per combattere la resistenza antibiotica, o antimicrobica, e sviluppare nuovi farmaci per combattere le nuove infezioni.    Negli scorsi decenni e' stata sviluppata e introdotta sul mercato solo una manciata di nuovi antibiotici, e trovarne altri e' una 'corsa contro il tempo', dato che le infezioni batteriche evolvono sempre piu' in 'superbatteri' resistenti ai farmaci attualmente disponibili. 
''Operazioni di routine come la protesi dell'anca o i trapianti di organo - ammonisce Davies - potrebbero rivelarsi mortali per il rischio di infezione''. Uno dei 'superbatteri' piu' conosciuti, l'Mrsa, e' da solo stimato di uccidere circa 19 mila persone l'anno negli Stati Uniti - molto piu' che l'Hiv e l'Aids - e un numero piu' o meno identico in Europa. E altri virus si stanno diffondendo. Casi di tubercolosi resistenti a tutti i farmaci disponibili si sono registrati negli ultimi anni e una nuova ondata di 'superbatteri' con una mutazione chiamata Nmd 1, che inizialmente si era sviluppata in India, si e' ora diffusa in tutto il mondo.  
