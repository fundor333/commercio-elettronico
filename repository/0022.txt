#titolo La felicita' e' avere dei desideri, non realizzarli - Stili di vita - Salute e Benessere
     (ANSA) - ROMA, 17 GEN - La felicita' e' desiderio, non
possesso. Significa che desiderare qualcosa e' meglio che
averla.    E' dimostrato scientificamente in una ricerca pubblicata  
Journal of Consumer Research.    Quando si desidera tanto qualcosa, ci si carica di
aspettative, si ha uno slancio di ottimismo e un'esplosione di
allegria pensando al possesso futuro, ma poi una volta ottenuto
l'oggetto del desiderio, si resta vittime del 'calo del
piacere', cioe' tutta quella felicita' che avevi provato nel
desiderio scema con la sua realizzazione, spiega Marsha Richins
della University of Missouri.   L'esperta era interessata ad approfondire il concetto che la
ricerca spasmodica della felicita' e' cio' che ci impedisce piu'
di tutto di essere felici. Ha tentato di sperimentare questo
assunto relativamente al materialismo e al consumismo che la
fanno da padroni oggigiorno.    Ha coinvolto un gruppo di persone e ha ''misurato'' il loro
livello individuale di materialismo. Dopo di che ha esaminato i
loro stati d'animo prima e dopo una spesa importante, per
l'acquisto di un oggetto dei loro desideri. E' emerso che,
qualsiasi fosse l'acquisto da fare, poco cambia: gli stati
d'animo pre-acquisto sono sempre di aspettativa, felicita',
ottimismo, fiducia che quell'acquisto comunque migliorera' la
loro vita e la cambiera' sensibilmente. Ma questi sentimenti
scemano praticamente subito dopo aver fatto l'acquisto. Almeno
per quel che riguarda i beni materiali, quindi, la felicita' e'
nell'attesa e nelle aspettative legate a un desiderio di
acquisto, e non nella sua realizzazione. (ANSA).
