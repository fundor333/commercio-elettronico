#titolo Si ribaltano due tir, Aurelia chiusa - Lazio
     (ANSA) - ROMA, 18 MAR - Via Aurelia e' chiusa in entrambe le
direzioni a causa del ribaltamento di due tir. L'incidente, di
cui ancora non si conosce la dinamica, e' avvenuto stamani alle
9.30 all'altezza del km 79.700, dopo Civitavecchia. I conducenti
dei due mezzi sono rimasti entrambi feriti e sono stati portati
in ospedale. Sul posto la polizia municipale di Civitavecchia
che sta deviando le auto sulla A12 o sul raccordo umbro-laziale. Forti le ripercussioni sul traffico.
