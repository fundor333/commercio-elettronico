#titolo Nautica: Baglietto, corteo e presidio in comune a Varazze - Nautica e Sport - Mare
  (ANSA) - VARAZZE (SAVONA), 19 FEB - Un tavolo di confronto urgente con la Regione Liguria e tutti i soggetti coinvolti per definire il futuro degli ex cantieri navali Baglietto di Varazze. Lo hanno chiesto sindacati e lavoratori che stamani in corteo hanno raggiunto il Comune della cittadina del levante savonese.     "Dopo tre anni di trattative con due  ipotesi di accordo sindacale,  protocolli di intesa e un provvedimento del Comune sulla destinazione delle aree che non hanno portato alla ripresa produttiva del sito siamo ancora in una fase di stallo - ha detto Pietro Scartezzini, della Rsu -. Questo cantiere e' l&#8217;ultima attivita' produttiva di grandi dimensioni presente in citta' e puo'  rappresentare il volano per una ripresa occupazionale di cui il territorio ha un disperato bisogno".    Le maestranze dei cantieri Baglietto sono seriamente preoccupate: la cassa integrazione scade il 30 giugno di quest&#8217;anno. "Per il futuro ci sono molte incognite ed Ã¨ per questo motivo che chiediamo alle istituzioni chiarezza e impegni precisi per una vicenda che deve essere risolta al piu' presto", dicono i lavoratori dei Baglietto. (ANSA)  
