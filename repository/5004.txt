#titolo Vino: drone 'vigila' su vigne Brunello - Speciali - Terra&Gusto
  MONTALCINO (SIENA) - Un drone 'vigila' sulle vigne del Brunello. Succede anche questo a Montalcino, dove un drone, un velivolo senza pilota simile a quelli utilizzati in Afghanistan dall'esercito americano, e' invece impiegato dal Consorzio del Brunello e da varie aziende in maniera decisamente piu' 'umanitaria' ed 'enologica'. Dall'alto il drone e' usato per 'scrutare' il territorio, analizzare vigneti e terreni dall'alto o scattare splendide foto panoramiche o ancora girare video artistici. Splendidi scatti realizzati dal piccolo mezzo, sono in bella vista nel chiostro del Museo di Montalcino, dove e, in svolgimento 'Bevenuto Brunello'. A guidare il drone e' il fotografo e operatore video Alexander Brookshaw della Brookshaw&Gorelli, che per primo ha pensato a un suo utilizzo specifico tra le vigne del Brunello e non solo. ''Il drone - spiega Brookshaw - e' un veivolo multirotore che puo' stare in volo per 20 minuti e puo' arrivare laddove mezzi piu' grandi come gli elicotteri non possono andare. Abbiamo un modello grande e un modello ancora piu' piccolo. Per il mondo del vino questa e' sicuramente una novita', fino ad oggi si e' pensato infatti a un utilizzo dei droni solo a livello amatoriale oppure militare''.  
