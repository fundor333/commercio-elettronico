#titolo Non ho capito bene come funziona la mezza luna. Quella che vediamo noi nel nostro emisfero è la stessa mezza che vedono nell'altro?   - In Rete con la Redazione
  La Luna è un corpo celeste davvero affascinante. Di essa ci colpisce una curiosa circostanza: che dalla Terra ne scorgiamo, grosso modo, sempre la stessa metà (ad essere pignoli, quasi il 60 per cento). 
Potremmo perciò essere tratti in inganno e concludere che essa non ruoti su sé stessa, mentre invece non è così, anzi: il fatto di ammirarne grosso modo la medesima faccia deriva proprio dall'uguaglianza tra il tempo che essa impiega a ruotare su se stessa e quello che impiega per orbitare intorno alla Terra, pari a poco più di 27 giorni. 
Vista dalla Terra, dunque, noi scorgiamo praticamente la stessa faccia, indipendentemente dalla nostra posizione sul pianeta.  
