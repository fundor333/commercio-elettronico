#titolo Allarme smog a Pechino, e' caccia a mascherine  - Clima - Ambiente&Energia
  PECHINO - E' allarme smog a Pechino, dove e' di nuovo peggiorata l'aria ed e' caccia alle mascherine di protezione ormai esaurite dalle farmacie. Il governo cinese ha chiuso temporaneamente 103 fabbriche e ha ritirato dalla circolazione il 30 per cento dei veicoli governativi per combattere l'alto tasso di inquinamento che, per√≤, rimane al di sopra del livello di guardia.  
Nella capitale cinese le rilevazioni indicano che si e' tornati ai drammatici livelli di inquinamento del 12 gennaio scorso. Le farmacie, comprese quelle online, affermano di aver esaurito le scorte delle mascherine protettive usate da larga parte degli abitanti della metropoli. 
L' indice di PM2,5 nell'aria misurato dall'ambasciata americana di Pechino era stamattina alle 10 locali appena leggermente inferiore a 500, il livello massimo. Le PM2,5 sono le particelle inquinanti cosi' piccole da poter entrare nei polmoni degli esseri umani. 
Il livello raggiunto oggi e' considerato ''pericoloso'' per la salute dall'ambasciata. Le autorita' municipali hanno fatto sapere che misure per rafforzare la lotta all'inquinamento ''sono in discussione'', ma fino ad ora non sono state annunciate decisioni.  
