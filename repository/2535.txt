#titolo Gianpiero Wyhinny nuovo direttore divisione Seat Italia - I Protagonisti - Motori
  ROMA, 20 DIC - Gianpiero Wyhinny dal prossimo primo febbraio sara' il nuovo responsabile della divisione Seat di Volkswagen Group Italia.     Laureato in Economia Applicata presso la Coventry University (GB) nel 1988, Wyhinny assume l'incarico di direttore di Seat Italia dopo un'esperienza di 14 anni nel Gruppo Volkswagen, di cui i primi otto come direttore dei Veicoli Commerciali VW e gli ultimi sei come direttore di Seat UK, dove ha ottenuto risultati significativi portando la marca spagnola al 2% di quota di mercato.     La carriera di Wyhinny - che e' sposato e ha due figli - nel mondo dell'automobile e' iniziata nel 1990, assumendo la mansione di direttore del servizio clienti in Land Rover. 
Successivamente, ha ricoperto diversi ruoli di crescente responsabilita' all'interno della stessa Azienda, diventando prima direttore vendite e service e poi direttore commerciale a livello mondiale.  
