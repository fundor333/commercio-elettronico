#titolo Danimarca: Morten Per Olsen - Gli Allenatori - Mondiali Sudafrica
  Morten Olsen è nato il 14 agosto 1949 a Vordingborg. E’ stato uno dei più grandi calciatori danesi di sempre: ha vestito per 102 volte la maglia della nazionale maggiore, dal 1970 al 1989, realizzando anche 4 reti; con la sua nazionale ha preso parte alle fasi finali dei Mondiali di Messico ’86, la prima disputata dal suo paese, totalizzando 4 presenze. 
 La sua carriera agonistica, ruolo difensore centrale, inizia nel club del suo paese natale, prima di passare al B 1901 (dal 1970 al 1972), al Cercle Bruges (dal 1972/73 al 1975/76), da qui al Rwd Molenbeek (dal 1976/77 al 1979/80) e poi all’ Anderlecht (dal 1980/81 al 1985/86, dove vince tre scudetti belgi nelle stagioni 1980/81, 1984/85 e 1985/86, una supercoppa belga nel 1985, ed una coppa Uefa, nel 1982/83). Ha chiuso la carriera da giocatore militando in Bundesliga, nel Colonia, dal 1986/87 al 1988/89. 
 La sua carriera tecnica inizia nel 1990 con il Brondby, dove resta fino al 1992 vincendo due scudetti (1990 e 1991); ha poi guidato il Colonia dal 1992/93 al 1995/96 e poi l’ Ajax dal 1996/97 al 1997/98 vincendo uno scudetto ed una coppa olandese, entrambi nel 1997/98. Dopo la deludente esibizione della nazionale agli Europei 2000 in Belgio/Olanda, Morten Olsen è stato nominato commissario tecnico della nazionale danese.  
