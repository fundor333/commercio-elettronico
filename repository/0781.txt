#titolo Fenomeni estremi clima causati da riscaldamento Artico - Clima - Ambiente&Energia
  ROMA - A provocare gli eventi climatici estremi come le siccita' e le inondazioni che hanno colpito negli ultimi anni Usa e Russia e' lo stop delle ''onde giganti'' d'aria che oscillano dal polo ai tropici, causato dal riscaldamento dell'Artico. Lo ha scoperto uno studio del Potsdam Institute for Climate Impact Research pubblicato sulla rivista Pnas. 
Queste onde d'aria, spiegano gli esperti, quando vanno dai tropici al polo estraggono calore, mentre nel percorso inverso portano via e 'redistribuiscono' aria fredda dall'Artico: ''Quello che abbiamo notato - spiegano gli autori - e' che in occasione dei recenti fenomeni estremi le onde si sono fermate per settimane, quindi invece di portare aria fresca dove prima c'era aria calda hanno fatto in modo che rimanesse l'alta temperatura''. 
La causa trovata dalle equazioni sviluppate nello studio per descrivere il moto dell'aria e' il riscaldamento dell'Artico, molto piu' veloce rispetto a quello del resto del pianeta: ''Questo - spiegano - riduce le differenze di temperatura tra il polo e le altre zone, che sono la principale forza che spinge il moto di queste 'onde'''.  
