#titolo Unicef ricorda Danny Kaye, primo ambasciatore buona volonta'  - ANSA per UNICEF
Oggi, 18 gennaio, l' Unicef  celebra il centesimo anniversario della nascita di  Danny Kaye , leggendario attore e primo  Ambasciatore di buona volontà  della stessa Agenzia dell'Onu per l'infanzia. "Per più di 30 anni - ricorda l' Unicef  - Kaye ha utilizzato la sua fama e la sua influenza per dare 'luce' al nostro lavoro nel salvare i bambini, facendo missioni in tutto il mondo, educando milioni di persone e coinvolgendo generazioni di donatori", afferma il  Presidente dell'Unicef Italia  Giacomo Guerrera . Nominato  Ambasciatore di buona volontà dell'Unicef  nel 1954,  Danny Kaye , attore e comico di fama internazionale, ha fatto missioni in tutto il mondo per aiutare i bambini più vulnerabili e per sensibilizzare l'opinione pubblica sui temi e sull'azione dell' Unicef . "Il traguardo della rivoluzione della salute dei bambini può essere raggiunto - aveva dichiarato l'attore nel 1983 - In certi momenti può sembrare scoraggiante, ma tutto questo può essere fatto quando persone di buona volontà si uniscono e si impegnano per fare la cosa migliore. Il lavoro dell' Unicef  è un tributo all'umanità e alla superiore volontà dell'uomo"."Credo profondamente – aveva continuato - che i bambini siano molto più potenti del petrolio, più belli di qualsiasi fiume, più preziosi di qualsiasi altra risorsa naturale che un paese possa avere. Credo che la cosa più gratificante che io abbia mai fatto nella mia vita sia essere entrato in contatto con l' Unicef ’’.  
