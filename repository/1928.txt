#titolo Canada: 12 orche killer intrappolate nel ghiaccio in Quebec - Ambiente e Pesca - Mare
  Â (ANSA) - NEW YORK, 10 GEN - Dodici orche killer sono rimaste intrappolate nel ghiaccio vicino alla costa di Inukjuak, in Quebec, a circa 1.500 km da Montreal. Gli abitanti hanno lanciato un appello per la liberazione dei mammiferi che, secondo quanto riporta la stampa, si sono riuniti intorno ad un unico foro nel manto bianco che ricopre le acque nel disperato tentativo di raggiungere l'ossigeno. 
 Il sindaco di Inukjuak, Peter Inukpuk, ha chiesto al governo canadese di inviare al piu' presto un rompighiaccio per permettere alle orche di raggiungere il mare aperto. 
 Il Dipartimento della Pesca e degli Oceani ha deciso di inviare un team di esperti per valutare la situazione. Tra le opzioni c'e' proprio quella di utilizzare i rompighiaccio, anche se si tratta di operazioni costose e che potrebbero costituire un problema logistico.(ANSA).  
