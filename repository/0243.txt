#titolo Cene regali, a Venaria lussi e fasti delle regioni d'Italia - In Viaggio
  Non solo grandi mostre e lo splendore dei giardini: quest'anno la  Reggia di Venaria  e' anche tempio della  cucina d'eccellenza con le 'cene regali', un ciclo di otto serate per celebrare l'unita' d'Italia a tavola.    La  Galleria Grande della Reggia , con la sua magnifica vista da un lato sul giardino con lo sfondo delle  Alpi dall'altra sulla fontana del cervo, diventa ristorante di lusso. 
   
 La prima cena regale e' stata dedicata alla Sardegna  e la partenza e' stata con il botto: oltre 500  ospiti, tutto esaurito per gustare i piatti preparati dagli chef  Stefano Deidda , miglior cuoco emergente  2010,  Cristiano Andreini  e  Secondo Borghero . 
   
 Il secondo appuntamento, il 13 maggio, riguardera' la Toscana, il terzo, il 10 giugno, vedra'  protagonista l'Emila Romagna, poi tocchera alla Sicilia (15 luglio), alle Marche (30 settembre). A ottobre  le cene in programma sono due, dedicate a Puglia e Trentino (le date sono ancora da definire), la chiusura  a novembre con i grandi piatti della cucina di 'casa', il Piemonte. 
   
 Il costo di ogni cena e' di 60 euro (comprensivo di una visita alla Reggia), per partecipare in tre si  spendono 150 euro, a cinque 250. 
   
 Le cene regali rientrano nel programma di  Esperienza Italia  promosso dal  Comitato Italia 150  e sono  organizzate dal  Consorzio La  Venaria Reale  in collaborazione con la  Camera di Commercio di Torino ,  Ascom  Confcommercio  e  Fipe  (Federazione Italiana Pubblici Esercizi), con l'alto patronato del  Presidente della  Repubblica . 
   
 Ogni sabato e domenica successivi alle cene nella via che porta alla Reggia verra' allestito un mercato  di eccellenze gastronomiche della regione ospite.  
