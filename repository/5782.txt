#titolo Blocco centrale nucleare Krsko per avaria tecnica - Nucleare - Ambiente&Energia
 
            
            LUBIANA - In Slovenia il funzionamento della centrale nucleare
di Krsko, nel sudest del Paese, si e' arrestato automaticamente
oggi a causa di un improvviso calo di pressione nel generatore a
vapore. Lo hanno riferito i responsabili dell'impianto,
sottolineando che l'inconveniente non ha avuto alcuna
conseguenza sull'ambiente circostante o altre ripercussioni
negative. Il riavvio della centrale verra' comunicato non appena ci
saranno le condizioni, hanno aggiunto i rappresentanti
dell'impianto di Krsko, situato a un centinaio di km a est della
capitale Lubiana.
