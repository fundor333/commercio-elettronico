#titolo Gli involtini di mocetta, mele e fontina - Enogastronomia
  (ANSA) - AOSTA, 9 FEB - Gli involtini di mocetta, mele e Fontina sono una ricetta tratta dal depliant 'Alcune ricette valdostane', pubblicato sul sito della Regione autonoma Valle d'Aosta 'www.lovevda.it'. 
Gli ingredienti (per quattro persone): 12 fette di mocetta, 12 fette di Fontina tagliata, 12 bastoncini di mela Golden Delicious, finocchietto selvatico. La preparazione: stendere le fettine di mocetta, adagiare sopra ognuna una fetta di Fontina della stessa grandezza, un bastoncino di mela di 1 centimetro e poco finocchietto selvatico; arrotolare premendo bene e, se necessario, fermare con uno stecchino. Servire con crostini di pane alle noci e miele d'acacia. (ANSA).  
