#titolo Genova: scrutini velocissimi, tutto in un'ora  - Speciale Amministrative 2012
Marco Doria è il nuovo sindaco di Genova. Quando mancano poche sezioni alla conclusione dello scrutinio, Doria è intorno al 60% dei consensi, contro il 40% di Enrico Musso (Terzo Polo). Doria, professore di storia economica all'università di Genova, ha corso da indipendente, sostenuto da Sel, per il centrosinistra. Scrutinio velocissimo a Genova: il ballottaggio tra Marco Doria (centrosinistra) e Enrico Musso (Terzo Polo) è stato portato a termine in poco più di un'ora. Dopo solo 75 minuti dal momento dell'inizio dello spoglio erano già state scrutinate 639 sezioni su 653. 
 AL VOTO SOLO IL 39% DEGLI ELETTORI  - Solo il 39.08% degli elettori genovesi è andato a votare per scegliere il sindaco, carica per cui erano in corsa Marco Doria, per il centrosinistra, ed Enrico Musso, sostenuto da una lista civica e dal Terzo Polo. Al primo turno la percentuale dei votanti era stata del 55.52%. Per il Comune la percentuale del 39.08% è il minimo storico registrato a Genova.  
