#titolo Staminali,accolto reclamo per bimbo Fano - Marche
     (ANSA) - PESARO, 18 MAR - Accolto dal Tribunale il reclamo
presentato dalla famiglia di Federico, il bimbo fanese di 26
mesi, affetto dal morbo di Krabbe, i cui genitori chiedono che
venga sottoposto all'infusione di staminali secondo il metodo
Stamina presso gli Ospedali Riuniti di Brescia. Lo ha deciso con
effetto immediato un collegio di tre magistrati. In precedenza
il giudice del lavoro aveva concesso la cura con le staminali,
ma a patto di usare una delle 13 Cell-Factory italiane
autorizzate dall'Aifa.
