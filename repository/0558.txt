#titolo "The Father" - Casi Editoriali
ROMA - Salgono a 4 i paesi che hanno acquistato i Vito Bruschini, 'The father - il padrino dei padrini', edito da Newton Compton e in libreria dal 3 dicembre. Mentre sono in pieno svolgimento le aste per la vendita dei diritti esteri, si è già chiusa con alte quotazioni la vendita dei diritti in Spagna (Ediciones B), Olanda (Karakter Uitgevers), Francia (Buchet-Chastel) e Serbia (Beo-Books ). 
 In trattativa anche la Germania. Fortemente interessati, precisa sempre un comunicato dell'editore, anche Brasile, Inghilterra, Stati Uniti, Portogallo, Israele, Grecia, Albania, Romania, Repubblica Ceca e Slovenia. Il libro, prima di uscire, aveva già venduto, tra l'altro, i diritti cinematografici ad Alessandro D'Alatri, regista tra gli altri di Caso mai, La febbre, Il prezzo dell'innocenza. 'The father' prende spunto dal dossier del 1945, sull'affondamento del Normandie nel porto di New York. Il documento, tenuto segreto fino al 2003 e che l'autore ha potuto consultare, rivela la verità sul sabotaggio, azione che non fu opera delle spie naziste come si era ritenuto, bensì di Cosa Nostra. L'episodio storico, non ancora ufficialmente chiarito, ispirò anche Hitchcock per il film I sabotatori (1942).  
