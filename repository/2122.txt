#titolo Alessandro Rosso acquisisce Kuoni Italia-Best tours - In Viaggio
  I tour operator Kuoni Italia Spa e Best Tours Spa sono stati acquisiti da "The RS Holding Srl" e quindi sono entrate a far parte del Gruppo di società di Alessandro Rosso. Alessandro Rosso ha chiamato Marco Cisini, manager di ventennale esperienza nel settore, che ha accettato l'incarico di amministratore delegato di Kuoni Italia e Best Tours.
    I nuovi vertici di Kuoni Italia e Best Tours sono quindi: Alessandro Rosso presidente, Marco Cisini amministratore delegato-Ceo, Simone Cavestro, consigliere. 
   Kuoni Italia Spa è presente sul mercato italiano dal 1951, data di apertura della sua prima filiale a Roma; nel 1998 acquisisce il 55% della Gastaldi Tours dando vita alla joint-venture Kuoni Gastaldi Tours. L'operazione è stata perfezionata nel 2001 con l'acquisizione del 100% delle quote azionarie. Da febbraio 2008 la società opera in Italia con la denominazione sociale di Kuoni Italia SpA ed è licenziataria del marchio Gastaldi Tours.  Nel 2010 acquisisce il Tour Operator Best Tours arricchendo la sua offerta di prodotti a medio raggio di prestigio.  
  Domani alle ore 12 si terrà una conferenza stampa, presso la sede di Kuoni Italia in via Tito Speri 8, a Milano, nel corso della quale saranno illustrati i dettagli dell'operazione. 
