#titolo Germania: 'Steinbrueck candidato spd per sfidare Merkel' - Mondo
BERLINO  - Sarà l'ex ministro delle Finanze socialdemocratico, Peer Steinbrueck, a sfidare nel 2013 Angela Merkel alla Cancelleria. Lo dice il tabloid Bild. Fino ad oggi i socialdemocratici avevano tre possibili candidati. 
 Fra i candidati 'papabili', infatti, oltre a Steinbrueck, fino ad oggi c'erano il capogruppo parlamentare Sigmar Gabriel e l'ex vicecancelliere Frank-Walter Steinmeier. Nei giorni scorsi Steinbrueck ha lanciato un piano 'anti-banche' per la campagna elettorale del 2013: mossa che ha fatto presagire che nella cosiddetta Troika socialdemocratica si stesse puntando sul suo nome, per la sfida ad Angela Merkel. E secondo la Dpa, Steinmeier avrebbe confermato di non essere a disposizione per la corsa elettorale alle prossime federali. Gabriel dovrebbe proporre lunedì prossimo il nome dell'ex ministro in una seduta speciale del partito. La candidatura di Steinbrueck era stata lanciata un anno fa da un 'guru' dell'Spd, l'ex cancelliere Helmut Schmidt  
