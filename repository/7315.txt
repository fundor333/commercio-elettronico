#titolo Guerre stellari, torna il cast storico - Spettacolo
Torna al cinema al gran completo il cast storico di Guerre Stellari: a rivelarlo è stato proprio il regista di 'Star Wars', George Lucas. Il primo episodio della saga dopo la vendita da parte della LucasFilm a Disney, vedrà infatti tornare sul grande schermo il trio originale, ossia Harrison Ford nei panni di Han Solo, Carrie Fisher nel ruolo della principessa Leila e Mike Hamil in quello di Luke Skywalker. "Hanno già firmato i rispettivi ingaggi", ha spiegato Lucas ai media statunitensi, aggiungendo subito dopo: "forse non dovrei ancora dirlo, penso che l'annuncio ufficiale preferirebbero darlo loro in pompa magna". Sino a ieri si sapeva solo che a girare il nuovo film sarà J.J. Abrams. A differenza di Ford, 70 anni, che dopo Guerre Stellari diventò una stella di Hollywood, gli altri due protagonisti non ebbero la medesima fortuna  
