#titolo Appello per rendere statale la Fondazione Rita Levi Montalcini - Ricerca e Istituzioni - Scienza&Tecnica
  Rendere pubblica la Fondazione Rita Levi Montalcini e dedicare al Nobel italiano l'Isituto Europeo per le Ricerche sul cervello (Ebri)da lei voluto e fondato : è la proposta lanciata da Giuseppe Nisticò, presidente dell'Istituto Europeo per le Ricerche sul Cervello (Ebri), in occasione dell'incontro organizzato all'Accademia dei Lincei per commemorare la figura della neurobiologa italiana premiata nel 1986 con il Nobel per la scoperta del fattore della crescita delle cellule nervose Ngf.  
"Vogliamo lanciare un appello al presidente Napolitano e al ministro dell'Istruzione Profumo ha spiegato Nisticò - affinchè si renda statale la fondazione, oggi privata, intitolata a Rita Levi Montalcini e per stabilizzare l'Istituto Ebri da lei fondato".  
A distanza di oltre sessant'anni dalla scoperta del Ngf (Nerve Growth Factor), questa molecola tuttofare e responsabile della crescita delle cellule nervose continua ancora oggi a trovare nuove applicazioni e stimolare nuove ricerche. Una scoperta rivoluzionaria che fece ottenere il premio Nobel alla neurobiologa italiana. 
"Così come in molti altri Paesi europei - ha proseguito Nistico' - dove ai più importanti ricercatori vengono intitolati prestigiosi centri di ricerca, come Pasteur o Planck, sarebbe doveroso intitolare a Rita Levi Montalcini il centro di ricerca da lei voluto e presieduto". Attraverso nuovi progetti di ricerca nel campo del Ngf e nuove collaborazioni internazionali, Ebri "sta proseguendo il suo lavoro. Un patrimonio scientifico e umano da salvaguardare assolutamente".  
