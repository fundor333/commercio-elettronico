#titolo Carne cavallo trovata in ragu' Star - Benessere - Terra&Gusto
  Alcuni ragu' prodotti dalla Star sono risultati positivi agli esami del Dna per la presenza di carne equina non dichiarata in etichetta. Lo comunica il ministero della Salute. L'azienda, a seguito dell'allerta europea, aveva gia' attuato il blocco in autocontrollo e le procedure di ritiro dal mercato dei prodotti finiti. 
I carabinieri Nas di Milano, che aveva comunque sottoposto a sequestro sanitario cautelativo oltre 300.000 singole confezioni, le ha oggi sequestrate giudiziariamente per violazione dell'articolo 515 del c.p. (frode commerciale) e sta procedendo agli accertamenti sulla filiera. 
Nei prodotti citati, secondo l'azienda, erano state utilizzate partite di carne macinata congelata proveniente dalla Romania ed acquistate dal fornitore francese GEL ALPES di Saint Maurice - Manosque, gia' posto sotto attenzione da parte delle Autorita' transalpine. 
Si tratta del quarto caso di positivita' al Dna equino riscontrato dall'avvio delle operazioni di controllo in Italia. 
Gli altri casi sono relativi ai tortellini Buitoni, alla pasta fresca ripiena denominata 'Piemontesino al vitello' e alle Lasagne alla Bolognese confezionate dalla ditta Primia di di San Giovanni in Persiceto (Bologna). 
Intanto sta proseguendo su tutto il territorio nazionale l'attuazione del piano di monitoraggio ministeriale.  
