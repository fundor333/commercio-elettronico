#titolo Razzismo: Reding, nessun governo ha 'fedina' pulita - Giustizia e diritti civili - ANSA Europa
  STRASBURGO - ''Nessun paese europeo ha la 'fedina penale pulita'' nella  lotta al razzismo , alla xenofobia e ai crimini ispirati all'odio razziale. E' la denuncia di Viviane Reding, vicepresidente della Commissione Ue responsabile per la giustizia. Reding ha ricordato che la direttiva anti-discriminazione e' ferma al Consiglio da 5 anni. 
   
 ''Nulla si muove'' anche se i reati legati a razzismo, xenofobia e omofobia sono in aumento e ''preoccupano''. Il Parlamento Ue domani votera' una risoluzione per sbloccare la legislazione.      Reding  ha ricordato che l'aumento dei reati legati all'odio razziale e' anche superiore a quanto registrato dall'agenzia per i diritti fondamentali perche' ''spesso non vengono denunciati e quindi non sono perseguiti''. 
   
 Secondo fonti parlamentari, a tenere bloccata in Consiglio la proposta di legislazione sarebbero da una parte i passaggi sulla  lotta all'omofobia  che impongono parita' di diritti di genere, dall'altra le preoccupazioni di carattere economico per i costi legati alla messa in atto delle disposizioni a favore dei portatori di handicap. 
   
    
