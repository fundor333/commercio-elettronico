#titolo Mare: mappa ragionata sui tesori delle profondita' marine - Libri - Mare
  (ANSA) - GENOVA, 5 LUG - Esce in questi giorni ''Le piu' belle immersioni d'Italia'' (Mursia; 352 pagine; 23 euro), una mappa ragionata scritta dalla giornalista televisiva Tessa Gelisio insieme con il biologo Edgardo Fiorillo sui tesori custoditi nei mari italiani. Il libro conta numerose cartine e illustrazioni e analizza 38 localita' con 102 immersioni consigliate ai 300 mila italiani appassionati di subacquea. Si va da Portofino a Lampedusa, dall'Arcipelago della Maddalena al Conero, in aree marine protette o in acque senza vincoli. Dal punto di vista geografico, l'interesse maggiore lo riscuote la Sardegna, con 24 luoghi consigliati; poi la Sicilia, con 11, e la Campania con 10. 
Per ciascuna immersione vengono indicati livello di difficolta', tipo di brevetto richiesto, profondita' massima di immersione, distanza dalla costa e tutto quanto occorre sapere per un'escursione in sicurezza. La guida consente di tracciare percorsi tematici, per esempio alla ricerca di relitti: Equa (caccia sommergibili affondato nel 1944 a Riomaggiore), Elviscot (nave affondata da una mareggiata), Nasim, nave mercantile colata a picco nel 1976 con un carico di auto. (ANSA).  
