#titolo Drew Barrymore  - Protagonisti
LOS ANGELES - Drew Barrymore è mamma per la prima volta. La notizia è stata diffusa dal suo manager solo oggi, anche se Drew e il marito, il consulente d'arte Will Kopelman, hanno dato il benvenuto alla piccola Olive mercoledì scorso. "Siamo felici di annunciare la nascita di nostra figlia, Olive Barrymore Kopelman, nata il 26 settembre, felice, in salute e benvenuta da tutta la famiglia - ha fatto sapere la star -. Grazie per rispettare la nostra privacy in questo momento speciale". 
 Un ringraziamento ai paparazzi e giornalisti, dunque, per cercare di evitare la ressa per le prime foto della bambina, pratica che a Hollywood è ormai all'ordine del giorno. La Barrymore e Kopelman si frequentano dal 2010 e si sono sposati a Montecito il 2 giugno con una cerimonia molto privata, che includeva tra gli ospiti anche Scarlett Johansson, Cameron Diaz, Jimmy Fallon e Reese Witherspoon.  
