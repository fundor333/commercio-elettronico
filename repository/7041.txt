#titolo Policlinico Sant’Orsola-Malpighi di Bologna  - Cardiologia - Salute e Benessere
  L'Unità Operativa di Cardiologia è strutturata in servizi di competenza specialistica e ultraspecialistica che gode di autonomia funzionale finalizzata alla diagnosi e trattamento integrato delle patologie acute e croniche severe dell'apparato cardiovascolare ed in particolare: cardiopatia ischemica, cardiomiopatie, valvulopatie, malattie del pericardio, aritmie, cardiopatie congenite, ipertensione polmonare, scompenso cardiocircolatorio. Offre ricovero e cura in Terapia Intensiva Cardiologica di Pazienti con sindromi coronariche acute, infartomiocardico, dissezione aortica, edema polmonare acuto, shock, embolia polmonare, aritmie maligne, tamponamento cardiaco. È altresi  caratterizzata da intensa attività di diagnostica emodinamica, attività intervenzionistiche cardiologiche, diagnostica e trattamento delle aritmie cardiache, diagnostica cardiologica ambulatoriale. 
Presso il Day Hospital si effettua principalmente attivita diagnostica terapeutica per lo scompenso cardiaco severo cronico, il follow up dei trapianti cardiaci e per l'ipertensione arteriosa polmonare. 
L'U.O. è centro di riferimento in Emilia Romagna per il Trapianto Cardiaco ed afferisce al  Programma Aziendale di Trapianto Cuore - Polmone , che si configura come importante momento di incontro interdisciplinare di consolidate competenze plurispecialistiche. Il Programma Trapianto Cuore - Polmone ha conseguito l' Attestato di conformità di servizio sanitario   (basato sui requisiti del modello ISO 9000) rilasciato a seguito di verifica da parte di ente terzo. 
Direttore:  Angelo Branzi  
