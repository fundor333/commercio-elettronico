#titolo Avvocati: Ue, no a stop libera circolazione avvocati - La voce degli Eurodeputati - ANSA Europa
     (ANSA) - STRASBURGO, 12 MAR - Non si deve impedire la libera
circolazione delle professioni, in particolar modo di quella
forense, all'interno degli Stati Ue. Lo ha ribadito il
commissario Ue al mercato interno rispondendo a
un'interrogazione dell'europarlamentare Enzo Rivellini (Ppe). ''Sarebbe incompatibile con il diritto dell'Ue &#8211; ha indicato
Barnier - un obbligo nazionale che fissi un numero minimo di
pratiche o di atti trattati, la cui inosservanza comporterebbe
un diniego della domanda di assimilazione all'avvocato dello
Stato membro''. ''La Commissione &#8211; ha ricordato Barnier - ha
gia' preso contatto con le autorita' italiane per quanto
riguarda tali obblighi imposti da alcuni ordini degli avvocati,
ad esempio, l'ordine di Pordenone. A seguito del suo intervento,
tali obblighi sono stati eliminati''.    Rivellini ha sottolineato di aver interrogato la Commissione
Ue ''in considerazione delle pressanti restrizioni di natura
burocratica riscontrate in Italia e che di fatto impediscono
l'integrazione della professione di avvocato nello Stato membro
ospitante''.(ANSA).
