#titolo Svelato segreto resistenza ragnatele - Scienza e Medicina
     (ANSA) - TRENTO, 18 MAR - Il segreto della resistenza delle
ragnatele sta nella robustezza dell'ancoraggio, una struttura
complessa costruita in modo intelligente. Lo ha svelato un team
di ricercatori composto da Nicola Pugno del dipartimento di
Ingegneria civile dell'Universita' di Trento e dai colleghi del
Mit di Boston. Il lavoro, che suggerisce anche la possibilita'
di applicazioni in campo ingegneristico, e' finanziato
dall'European Research Council e verra' pubblicato da 'Small'.
