#titolo Scorie nucleari, ok treno Italia-Francia - Piemonte
     (ANSA) - TORINO, 15 MAR - E' passato regolarmente alle 2,30
dalla stazione di Avigliana (Torino) e ha raggiunto La Hague
(Francia) il treno contenente scorie nucleari partito da
Saluggia (Vercelli). Alcune decine di manifestanti dei movimenti
No Nuke e No Tav sono stati tenuti lontani dai binari da un
cordone di polizia. Il trasporto era previsto per lo scorso
lunedi', ma era stato rinviato per maltempo.
