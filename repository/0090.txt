#titolo Il percorso di Pomodoro - Arte e Cultura
  E' articolata in sei comuni del Monferrato la mostra antologica ''Gio' Pomodoro 1954/2011 - Il percorso di uno scultore'', candidata a diventare una fra le piu' importanti mostre antologiche dedicate allo scultore marchigiano. 
L'esposizione (7 dicembre-29 aprile) si snoda in un vero e proprio museo diffuso, fra ville, palazzi storici e musei che hanno realizzato insieme un inedito circuito per permettere ai visitatori un vero e proprio viaggio fra le opere del grande Maestro della scultura internazionale. 
Il progetto mira a indagare nella natura umanista e filosofica di Pomodoro che nella sua produzione ha sempre cercato di dare una forma allo spazio e alla storia visti come luoghi che fanno da sfondo all' esistenza dell' uomo. L' artista ha usato una moltitudine di materiali e sperimentato infinite forme, a cominciare dai suoi primi bassorilievi e dalle sue sculture ''pannello''. 
Oltre ad Alessandria il percorso tocca le piu' suggestive e peculiari citta' della provincia, da Acqui Terme a Novi Ligure, da Valenza a Tortona, a Casale Monferrato. 
Il circuito vede coinvolte nove sedi espositive nelle quali sono esposte 173 opere che riescono a raccontare la poetica e l'estetica dei monumentali e straordinari capolavori di Gio' Pomodoro. 
 Il viaggio comincia ad ALESSANDRIA, dove le opere sono esposte a Palazzo Monferrato, alla Galleria Carlo Carra' di Palazzo Guasco, a Palazzo Cuttica e alla Camera di Commercio; si potranno ammirare le monumentali ''Grande Ghibellina'', ''Sole'' e ''Colloquio col figlio'', oltre a una serie di studi, opere plastiche, acquerelli e sculture in bronzo, marmo e pietra. 
 Il Museo dei Campionissimi, a NOVI LIGURE, ospita due percorsi tematici fra i cicli piu' rappresentativi dei lavori di Gio' Pomodoro, ''Tensioni'' e ''Soli''. L'Oratorio di San Bartolomeo. a VALENZA, sfoggia 45 preziosi gioielli-scultura dell'artista che in passato si sono fatti ammirare in prestigiose sedi internazionali. 
 Villa Ottolenghi, ad ACQUI TERME, propone un nucleo di tredici opere fra sculture e acquerelli, oltre alla grandiosa statua ''Due''. Bronzi, marmi e una serie di acquerelli di due metri per due sono a TORTONA nei saloni di Palazzo Guidobono.  Nel cortile di Palazzo Magnocavalli di CASALE MONFERRATO e' stata  scoperta alla presenza del sindaco Giorgio Demezzi, un'opera di Pomodoro  che restera' esposta fino al 29 aprile, ''Follia Grande'' del  1961, in bronzo.  
