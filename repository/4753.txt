#titolo Il grande e potente Oz ancora in vetta - Cultura e Tendenze
     (ANSA) - ROMA, 18 MAR - Dopo il boom della scorsa settimana, 
Il grande e potente Oz e' ancora in vetta alla classifica degli
incassi cinematografici del weekend con 2.116.009 euro
(5.701.372 euro il totale) in 589 schermi. Al secondo posto
entra Buongiorno papa', la nuova commedia di Edoardo Leo con
protagonista Raoul Bova uscita giovedi', che ha incassato
1.059.740 euro. Il lato positivo scivola di una posizione ed e'
terzo con 1.051.238 (2.658.485 al 2/o weekend), ma e' primo per
media copie.
