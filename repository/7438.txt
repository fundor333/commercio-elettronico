#titolo Is Arenas, verso apertura abbonati - Sardegna
     (ANSA) - CAGLIARI, 13 MAR - Is Arenas verso l'apertura ai soli
abbonati per la gara della vigilia di Pasqua contro la
Fiorentina. Mentre per l'ingresso del pubblico in tutti i
settori il problema è più complesso e, probabilmente, bisognerà
aspettare il prossimo campionato, ha spiegato l'ex prefetto
Achille Serra, delegato della Lega. E' quanto emerso dalla
riunione di oggi presieduta dal prefetto Alessio Giuffrida. Le
Commissioni competenti si riuniranno presto per esaminare i
documenti che il Cagliari produrrà.
