#titolo Falsi badanti per permesso, 8 arresti - Piemonte
     (ANSA) - TORINO, 16 MAR - Falsi badanti per persone affette
da handicap oppure operai assunti in cantieri in cui non
andavano mai a lavorare. A scoprire l'ingegnoso sistema che,
mediante falsi permessi di lavoro, consentiva a stranieri
irregolari di rimanere sul territorio italiano, e' stata la
polizia di Torino, che ha arrestato otto persone (quattro
italiani, due egiziani, una romena e un pakistano) e ne ha
indagate altre sei a piede libero. Circa 500 permessi di
soggiorno controllati sono risultati fasulli.
