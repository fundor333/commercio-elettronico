#titolo Acqua: Cecili (Acea), quella di Roma garantita 24 ore su 24 - Acqua: Dalle Regioni - Ambiente&Energia
  (ANSA) - ROMA, 16 NOV - L'acqua di Roma e' garantita 24 ore su 24. A ricordarlo Sandro Cecili di Acea nell'ambito della campagna 'Sull'acqua il massimo della trasparenza', presentata oggi da Coop e Federutility per promuovere l'acqua del rubinetto. 
''Garantiamo da 100 anni la qualita' dell'acqua. E quella di di Roma - spiega Cecili - e' igienicamente garantita dal punto di vista microbiologico; ha anche un discreto grado di mineralizzazione''. Inoltre, da oggi per essere sempre aggiornati avverra' ''l'inserimento dei parametri sulla qualita' dell'acqua sul nostro sito''. 
Il rappresentante di Acea parla dell'impegno dell'azienda: definisce ''un lavoro intenso la protezione della zona dell'Appennino centrale, dove viene raccolta quest'acqua per convogliarla a Roma; c'e' una Sala operativa che monitora 24 ore su 24 la qualita' delle caratteristiche fisiche dell'acqua. In un anno solo a Roma vengono effettuate 200.000 analisi. Poi, sono stati potenziati i controlli in continuo, anche in questo caso 24 ore su 24, con il biomonitoraggio''. (ANSA).  
