#titolo Sei Nazioni: Village pronto per i tifosi - Altri Sport
     (ANSA) - ROMA, 14 MAR - Anche per l'ultima gara del Sei Nazioni
di rugby, sabato all'Olimpico, non manchera' il Terzo Tempo
Peroni Village. Il cuore dello spazio non lontano dallo stadio
sara' come sempre il palco, sul quale si alterneranno due
gruppi: gli Hot Stuff, con musica anni 70/80, e una band
irlandese, con musica celtica e ballerini in onore degli ospiti,
con i quali si potra' iniziare a festeggiare San Patrizio, che
cadra' domenica. A Roma sono attesi oltre 10.000 tifosi
irlandesi.
