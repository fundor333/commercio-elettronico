#titolo Opel, alla guida ex manager Vw Neumann dal primo marzo - I Protagonisti - Motori
  ROMA, 31 GEN - Karl-Thomas Neumann, manager di Volkswagen, prende il timone della Opel e ne diventa amministratore delegato a partire dal 1 marzo. Alla guida della Opel subentrera' a Thomas Sedran, amministratore delegato ad interim dopo le dimissioni dell'ex Ceo Karl-Friedrich Stracke nel luglio scorso. 
Neumann, 51enne ex responsabile delle operazioni Volkswagen in Cina, assume anche l'incarico di presidente di General Motors Europa e vicepresidente di GM. Alla guida della Opel subentrera' a Thomas Sedran, amministratore delegato ad interim dopo le dimissioni dell'ex Ceo Karl-Friedrich Stracke nel luglio scorso. 
''Neumann ha una conoscenza profonda dell'industria automobilistica. Sara' fondamentale per guidare l'azienda su un percorso di turnaround che sara' annoverato tra quelli di maggior successo in Europa'', ha commentato Stephen Girsky, vice presidente di GM e presidente ad interim di GM Europa. 
''Opel e' una chiave per il successo mondiale di General Motors'', ha detto il presidente e amministratore delegato di GM, Dan Akerson. ''Questa nomina ci consentira' di avere la migliore leadership possibile mentre proseguiamo sulla strada verso la redditivita' e la crescita in Europa''. 
''Sono entusiasta di guidare una societa' con un cosi' ricco patrimonio storico e un forte portafoglio di prodotti'', ha dichiarato Neumann. ''Sono consapevole che sara' un lavoro impegnativo, ma sono convinto che insieme al gruppo dirigente e ai dipendenti completeremo il risanamento e la ristrutturazione della compagnia''.  
