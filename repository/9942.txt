#titolo AGRICOLTURA: CONVEGNO SU USO SOSTENIBILE FITO-SANITARI - Qualit√° Alto Adige
 
     (ANSA) - BOLZANO, 12 MAR - Dal 19 al 21 marzo a Riva del
Garda si terra' un congresso sull'uso sostenibile dei prodotti
fitosanitari Future Ipm Integrated Pest Management; a convegno
500 esperti mondiali sulla difesa fitosanitaria ''verde''. E'
organizzato dalla Fondazione Edmund Mach di San Michele
all'Adige in collaborazione con il Centro di Sperimentazione
Agraria e Forestale Laimburg. 
   Si tratta di un appuntamento chiave in tema di sostenibilita'
in agricoltura che vedra' confrontarsi quasi 500 esperti da
tutto il mondo sulla difesa fitosanitaria ''verde''. L'evento e'
organizzato nell'ambito del Progetto europeo ''Pure - Innovative
crop protection for sustainable agriculture'' a cui hanno
aderito importanti organizzazioni come l'International
Biocontrol Manufacturers' Association (Ibma), International
Organisation for Biological Control (Iobc), la Network of
Excellence Endure. 
   Si fara' il punto sugli strumenti tecnici ed innovativi che
possano permettere il raggiungimento degli obiettivi della
Direttiva europea 2009/128 per un uso sostenibile dei prodotti
fitosanitari. I temi trattati saranno diversi: dalla normativa
europea e nazionale a specifici casi di studio di applicazione
della difesa integrata, dagli strumenti innovativi e di tecniche
non chimiche di difesa delle colture alle nuove attrezzature di
irrorazione. (ANSA).
           

 
