#titolo Argentina: Diego Armando Maradona - Gli Allenatori - Mondiali Sudafrica
  Diego Armando Maradona e' nato a Lanus il 30 ottobre 1960. E' ct della selezione argentina dall'ottobre 2008, quando ha preso il posto di Alfio Basile. In precedenza, come allenatore, aveva avuto esperienze nel Deportivo Mandiyu (1993) e nel Racing Club Avellaneda (1995), ma senza avere successo. Direttore sportivo del Boca Juniors nel 2005, il nome di Maradona e' invece, senz'altro, legato ad una grande carriera da calciatore, dove ha vestito le maglie di Argentinos Juniors (dal 1976 al 1981), Boca Juniors (1981/82), Barcellona (dal 1982/83 al 1983/84), Napoli (dal 1984/85 al 1990/91), Siviglia (1992/93), Newell's Old Boys (1993/94), Boca Juniors (dal 1995 al 1997). 
 Nel suo palmares con i club si ricordano 1 campionato argentino (Boca Juniors, 1981), 1 coppa del Re (Barcellona, 1982/83), 1 coppa di Lega spagnola (Barcellona, 1983), 1 supercoppa di Spagna (Barcellona, 1983), 2 campionati italiani (Napoli, 1986/87 e 1989/90), 1 coppa Italia (Napoli, 1986/87), 1 coppa Uefa (1988/89), 1 supercoppa di Lega (Napoli, 1990). In nazionale A argentina conta 91 presenze con 34 reti, ed ha vinto i Mondiali 1986 e la coppa Franchi 1993, ma ha preso parte anche ai Mondiali 1982, 1990 e 1994, per 21 presenze ed 8 reti nella rassegna iridata. Nel 1994 fu trovato positivo al doping proprio durante i Mondiali: Argentina-Grecia 4-0 la gara incriminata.  
