#titolo Genoa: preso portiere Eduardo dal Braga - Mondiali Sudafrica
  (ANSA) - GENOVA -Â  Sara' Eduardo dos reis Carvalho il nuovo portiere del Genoa. La lunga ed estenuante trattativa si e' infatti conclusa positivamente nella notte e i dirigenti rossoblu' hanno trovato un accordo con la societa' portoghese dello Sporting Braga.     Per l'estremo difensore della nazionale lusitana, protagonista anche ai mondiali in Sudafrica, contratto pluriennale.      
 Ma Eduardo non e' l'unico acquisto della giornata rossoblu'. la societa' infatti depositera' a breve anche il contratto dell'attaccante ungherese Gegrly Rudolf. Il 25enne nazionale magiaro era gia' stato acquistato a marzo ma solo in queste ore l'affare e' stato concluso definitivamente. L'ex giocatore del Debrecen seguira' dunque Gasperini nel ritiro austriaco. 
 United rilancia per Sneijder, pressing su Balotelli   -  Rilancio del Manchester United per Wesley Sneijder, ora l'offerta per il talento olandese e' salita a 35 milioni di euro mentre si accende il derby con il City per Mario Balotelli. Nonostante le smentite di Massimo Moratti, continua il pressing di United e City per le due stelle nerazzurre. Dopo aver rifiutato una prima offerta di poco piu' di 20 milioni - scrive oggi il Daily Mail -, ora Sir Alex Ferguson comincia a fare sul serio.     Sneijder e' in cima ai suoi desideri ed e' disposto a piu' di un sacrificio per portarlo all'Old Trafford. Anche perche' lo stesso procuratore del giocatore, Soren Lerby, ha fatto sapere che e' in programma settimana prossima un incontro con l'Inter per ridiscutere i termini economici e prolungare l'attuale contratto fino al 2015. Ma non ci sono garanzie che il rinnovo non possa subire un'improvvisa frenata ora che lo United si e' fatto vivo. 
 Nel frattempo prosegue l'interessamento per Balotelli, dietro al quale c'e' anche Roberto Mancini. Per il momento tra l'offerta dei due club inglesi, poco piu' di 30 milioni, e le richieste dell'Inter, circa 48 milioni, la distanza e' ancora ampia ma non e' da escludere a breve un rilancio del City.     Resta aperta la trattativa tra Juventus e Arsenal per il terzino sinistro Gael Clichy: a Torino, secondo il Times, e' considerato la prima scelta in caso di partenza di Fabio Grosso (richiesto dall'Atletico Madrid). Prive di fondamento le voci di un arrivo in bianconero di Patrice Evra: il nazionale francese, che piace anche al Barcellona, restera' allo United. 
 A proposito di Arsenal, dopo aver ufficializzato l'acquisto per 12 milioni del difensore centrale Laurent Koscielny (10 milioni) dal Lorient, ora e' in corsa con Liverpool e Tottenham per Shaun Wright-Phillips, ma - secondo il Sun - si aspetta dal Manchester City uno sconto (valutazione otto milioni). Anche il Chelsea ha acquistato un difensore, si tratta del 17/e ceco Tomas Kalas, che la prossima stagione giochera' in prestito nell'Olomouc.     E' Maynor Figueroa del Wigan l'obiettivo del Liverpool di Roy Hodgson qualora partisse Emiliano Insua, che - scrive il Daily Mirror - piace alla Fiorentina. Mentre Javier Mascherano fa sapere di voler raggiungere il suo mentore Rafael Benitez all'Inter (Sun), mancano solo i dettagli per il ritorno al Tottenham di Eidur Gudjohnsen dopo il prestito semestrale dello scorso anno: il Monaco e' d'accordo. Il Manchester City ha aumentato a 31 milioni l'offerta all'Aston Villa per James Milner, ma - secondo il Guardian - non e' disposto ad andare oltre.  
