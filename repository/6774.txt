#titolo Germania severa, De Rossi salva da una figuraccia - Visto da...
  Â (ANSA) - BERLINO - ''L'Italia approfitta di una papera del portiere del Paraguay, e solo grazie a essa i ''nonni'' italiani si sono salvati dal fallimento''. La stampa tedesca e' unanime nel giudizio negativo sull'esordio degli azzurri ai mondiali che solo alla fine della partita sono riusciti a prendere parzialmente il controllo della situazione, come scrive Bild. 
 ''De Rossi risparmia all'Italia una figuraccia'', titola anche il Morgenpost di Berlino, secondo il quale i campioni del mondo in carica hanno avuto una partenza estremamente difficile e contro il Paraguay si sono dovuti accontentare di un punto.   ''Italiani creativi solo nel cercare  scuse a una prestazione molto carente'', scrive invece il Sueddeutsche Zeitung secondo il quale la squadra e' apparsa piena di errori, indisciplinata e poco efficace. 
 Per quanto riguarda l'assenza del portiere nel secondo tempo, il giornale di Monaco di Baviera non esclude la possibilita' di una lite con l'allenatore Marcello Lippi e la sua conseguente esclusione.  ''L' Italia non si presenta da campione del mondo'', e' il parere del quotidiano Tagesspiegel di Berlino, secondo il quale questo mondiale sicuramente non e' il migliore per i portieri e cosi' l''Italia si e' salvata dalla sconfitta grazie a una uscita a vuoto dell'estremo difensore paraguaiano, Justo Villar.  
