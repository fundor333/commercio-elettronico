#titolo Wwf, 11 regioni bocciate da Tar per violazione norme su caccia - Natura - Ambiente&Energia
  ROMA - Abruzzo, Campania, Lazio, Liguria per ben tre volte, Lombardia, Marche, Piemonte, Puglia, Sardegna, Sicilia, Veneto. Sono 11 le regioni bocciate dal Tar in materia di caccia a seguito dei ricorsi ai Tribunali Amministrativi Regionali da parte del WWF Italia durante la stagione venatoria che si chiude oggi 31 gennaio. 
''Le vittorie giudiziarie non ci confortano - afferma in una nota Dante Caserta Presidente WWF Italia - visto che confermano ancora una volta che le Regioni non hanno la capacita' di tutelare la Natura e la fauna selvatica. Cio' dimostra una totale inadeguatezza nel rispettare le regole europee ed internazionali che impongono restrizioni e limiti all'attivita' venatoria per la tutela e conservazione di animali selvatici ed i loro habitat naturali''.  
Per meglio tutelare la fauna e non essere costretti ancora a ricorrere alla giustizia amministrativa il WWF Italia chiede alle istituzioni di dare adeguata e concreta applicazione alle norme europee sulla conservazione della fauna selvatica, di garantire da parte di Stato e Regioni la rigorosa applicazione  della Legge sulla disciplina della caccia e di riformare e rendere piu' rigorose le leggi nazionali e regionali che regolano la difesa della biodiversita'.  
