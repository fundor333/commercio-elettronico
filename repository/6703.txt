#titolo Furto di pinoli a Livorno, 4 denunciati - Toscana
     (ANSA) - LIVORNO, 13 MAR - Si presentano alla cassa di un
ipermercato di Livorno pagando un pacco di biscotti e una bibita
ma vengono sorpresi con 73 confezioni di pinoli nascosti nello
zaino per un valore di 382 euro: due uomini e una donna tutti di
origine romena e di eta' compresa tra i 30 e i 35 anni, sono
stati denunciati dalla polizia per furto aggravato in concorso,
mentre un quarto uomo e' stato denunciato anche per ricettazione
poiche' nella sua auto sono state ritrovate altri generi
alimentari rubati.
