#titolo Giusy Buscemi - Protagonisti
"Voglio essere una miss che non solo è bella ma sa anche ballare". La siciliana Giusy Buscemi, 19 anni, è la nuova Miss Italia. 
 E' stata eletta nella finalissima di Montecatini Terme. Originaria di Mazara del Vallo (Trapani), ma da sempre vive a Menfi, la citta' della sua famiglia, capelli biondi e occhi verdi, è molto determinata: "Voglio fare l'attrice e ce la metterò tutta per realizzare anche questo mio sogno". 
 Nei giorni scorsi aveva già vinto la fascia di Miss Wella Professional, titolo che ora passerà alla seconda classificata in quella categoria. Maturità scientifica, Giusy si prepara per i test di ammissione all'università. "Pensate che coincidenza il risultato lo avrò domani". 
 Ha un fratello di 17 anni e nel tempo libero pratica danza. Ha partecipato a Miss Italia perché è stato il sogno di tutta la sua adolescenza. A incoronarla pochi minuti prima dell'una di notte Beppe Fiorello presidente della giuria di qualità.  
