#titolo Cipro: domani il voto su prelievo - Mondo
     (ANSA) - NICOSIA, 18 MAR - Il Parlamento cipriota e' stato
convocato per domani pomeriggio per votare sul prelievo forzoso
sui depositi bancari proposto dall'Ue in cambio della
concessione di aiuti per 10 miliardi di euro per il salvataggio
dell'economia dell'isola. Lo ha annunciato il presidente del
Parlamento, Yannakis Omirou. Intanto, Gazprom ha precisato di
non aver proposto aiuti finanziari a Cipro in cambio di licenze
di esplorazione. Lo ha precisato il portavoce del colosso russo
Serghiei Kuprianov(ANSA).
