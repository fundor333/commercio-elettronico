#titolo Medicina: Epatite C; arriva nuovo farmaco,triplica guarigioni - Speciali ed Eventi - Salute e Benessere
  BOSTON - Arriva in Italia una nuova 'arma' per combattere l'epatite C, che registra solo nel nostro Paese circa 2 mulioni di casi: è un nuovo farmaco antivirale di ultima generazione (boceprevir) che, grazie all’azione diretta sul virus hcv, raddoppia e addirittura triplica la percentuale di guarigione dei pazienti. Un passo avanti notevole che, affermano gli esperti, apre di fatto la strada all’eradicazione definitiva di questo temibile virus.        L'annuncio arriva dal Congresso mondiale della Associazione americana per lo studio delle malattie del fegato (Aasld) in corso a Boston.     Il farmaco sarà disponibile per i pazienti italiani con l’istituzione dei previsti Registri di monitoraggio per l'utilizzo da parte dell'Agenzia italiana del farmaco (Aifa), prevista a breve.   Un farmaco che presenta un ulteriore vantaggio: la potenza antivirale di boceprevir riesce infatti a negativizzare il virus anche nelle donne in menopausa, nelle quali è maggiore l’accelerazione della progressione della patologia e più rapida è l’insorgenza di una resistenza irreversibile alle terapie standard.  
