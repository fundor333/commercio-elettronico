#titolo Porti: Contship; bene  traffico merci a Cagliari e Gioia Tauro - Porti e Logistica - Mare
  (ANSA) - CAGLIARI, 10 GEN - Piu' quattro per cento al Porto Canale di Cagliari nel traffico merci. Lo dicono i dati ufficiali del 2012 forniti da Cagliari International container terminal (Cict). Nel dettaglio a Cagliari l'anno scorso sono stati movimentati 582 mila Teus (unita' di misura dei container) contro i 558 mila del 2011. 
Bene anche Gioia Tauro (18% ottenuto nella seconda parte dellâ€™anno) , mentre La Spezia Container Terminal e Terminal Container Ravenna in particolare registrano una flessione del 9% e del 4% rispettivamente a causa di una generale diminuzione dei volumi in importazione. Per la Sardegna, invece, i dati evidenziano un aumento delle merci importate ed esportate. 
''Il 2013 sara' un anno ancora piu' complesso di quanto visto negli anni precedenti quando gli effetti della crisi hanno iniziato a manifestarsi - ha dichiarato Cecilia Eckelmann-Battistello, presidente di Contship Italia riferendosi alla situazione nazionale del traffico merci - in Italia il gruppo prosegue il proprio piano di sviluppo in tutti i terminal marittimi e nel settore del trasporto intermodale e auspichiamo una maggiore attenzione da parte delle istituzioni verso un settore che genera lavoro e sviluppo da molti anni. Un settore che sostiene la competitivita' del tessuto economico nazionale con ingenti investimenti''. (ANSA).  
