#titolo Per creare ingorgo in tutta citta' basta 2% strade intasate - Analisi e Approfondimenti - Motori
  ROMA - Basta un blocco in pochissime strade per mandare in tilt il traffico di una grande citta'. Lo ha dimostrato uno studio del Mit di Boston, anticipato dal Globe, e basato sul segnale Gps di centinaia di migliaia di telefonini. 
I ricercatori hanno analizzato anonimamente i segnali di piu' di 680 mila telefonini di pendolari che entravano e uscivano da Boston ogni giorno in macchina, scoprendo che ben il 98% delle strade nelle ore di punta in realta' e' percorso da un numero di auto inferiore rispetto alla capacita': "Il 2% che pero' e' congestionato - spiegano gli autori - e' sufficiente a creare un effetto che si ripercuote sul resto della rete. Ovviamente non tutte le citta' sono uguali, ma quella che poche strade hanno un grande potenziale e' una considerazione generale". 
Secondo la ricerca questo tipo di stima puo' indicare agli urbanisti dove concentrare gli sforzi per diminuire gli ingorghi. Per la citta' di Boston, ha calcolato lo studio, se si diminuisse dell'1% il numero di auto nelle strade determinanti si abbasserebbero del 18% i tempi di percorrenza anche di tutte le altre".  
