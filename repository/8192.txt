#titolo Wwf,nuovo incidente piattaforma petrolio; stop ampliamento - Rifiuti & Inquinamento - Ambiente&Energia
  PESCARA - Il Wwf lancia l'allarme sull'incidente occorso alla piattaforma Rospo Mare, campo petrolifero a largo tra Vasto e Termoli. ''Si tratta del secondo incidente in meno di 8 anni - racconta Fabrizia Arduini, responsabile petrolio del Wwf Abruzzo - nell'agosto del 2005 ci fu una falla tra i tubi di carico e centinaia di litri finirono in mare: si sfioro' il disastro ambientale nel vero senso della parola''. 
Ora la preoccupazione degli ambientalisti e' l'entita' del danno attuale: ''Mille litri sono una tonnellata e non e' uno scherzo, visto che siamo a poche miglia dal parco marino di Punta Penne. Direi che questo e' un monito, un presagio proprio ora che riprende il suo cammino il progetto di ampliamento previsto del decreto Sviluppo di Passera. Nel 2010 la Prestigiacomo blocco' il progetto, Passera lo ha riaperto, e si tratta di aprire altri 4 pozzi, di cui uno orizzontale. Insomma, c'e' allarme''.  
