#titolo Mps: Borghezio;nel 2008 io il primo a denunciare anomalie - La voce degli Eurodeputati - ANSA Europa
     (ANSA) - BRUXELLES, 31 GEN - ''Il primo politico che,
modestia a parte, prese carta e penna, da Bruxelles, per esporre
per iscritto alla Procura del Tribunale di Siena nel 2008 le
evidentissime anomalie della compravendita dell'Antonveneta, fu
il sottoscritto''. E' quanto afferma in una nota l'eurodeputato
leghista Mario Borghezio.    ''Tutti i media - ha specificato Borghezio - lo sanno e, come
al solito, hanno omesso di ricordare''. Borghezio ha chiesto in
una nota da lui diramata ''chi e perche' insabbio' archiviando
senza alcun adeguato approfondimento quell'atto propedeutico
all'apertura di un'inchiesta che la magistratura senese, pur
notoriamente non del tutto immune da influenze e condizionamenti
locali, gia' allora poteva e doveva promuovere ed attuare
sollecitamente''. Un intervento tempestivo della magistratura,
ha concluso Borghezio, avrebbe ''impedito il realizzarsi dei
noti successivi gravissimi sviluppi con cui si e' concretato
l'assalto 'rosso' alla diligenza MPS''.(ANSA).
