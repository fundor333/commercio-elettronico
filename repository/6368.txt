#titolo Comune Potenza: ecco il forum giovanile - Basilicata
     (ANSA) - POTENZA, 13 MAR - Il Comune di Potenza ha istituito
il Forum giovanile, per il sostegno alle attivita' culturali,
sportive e sociali: lo ha annunciato, in una nota, l'assessore
comunale alle politiche giovanili, Emiddio Fiore. Al Forum,
organo consultivo dell'amministrazione comunale, possono
partecipare i giovani tra i 15 e i 25 anni. Ha la durata della
consiliatura e viene rinnovato entro sei mesi dall'insediamento
del Consiglio comunale.
