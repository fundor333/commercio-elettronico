#titolo Red Bull: ecco nuova Rb9, 'ripartiamo da zero'  - Altri Sport
Su iL sipario sulla nuova Red Bull, con la livrea di campione del mondo di F1 2012. Nel quartier generale di Milton Keynes la scuderia angloaustraca ha svelato la nuova monoposto RB9 che, nelle intenzioni del suo direttore tecnico Adrian Newey dovrà essere un'evoluzione della RB8. Una monoposto leggermente diversa da quella che nell'ultima stagione ha vinto ben sette dei venti Gran Premi del circuito iridato. Esteticamente assai simile al modello 2012, la nuova RB9 presenta regolamentazioni tecniche in linea, almeno fino a quando non entreranno in vigore il nuovo regolamento 2014 (V6 ibrido).   Il team sarà ancora gestito dal britannico Christian Horner che ha appena rinnovato il suo contratto e potrà contare sull'inossidabile coppia Sebastian Vettel-Mark Webber. "Abbiamo cercato di affinare la RB8 - ha detto Newey durante la presentazione - C'é stato qualche cambiamento, anche se i principi sono gli stessi dello scorso anno. Si tratta di un'evoluzione della vettura dell'anno scorso", ha aggiunto Newey secondo il quale il più grande cambiamento rispetto al 2012 sarà la nuova gamma di pneumatici Pirelli forniti dal costruttore italiano. "Ripariamo da zero - ha aggiunto il direttore sportivo reduce dalla tripletta iridata 2009-2012 - e l'anno che sta per iniziare sarà lungo e duro. Ci dobbiamo concentrare su questo e non su quello che è successo nell'ultima stagione. Il nostro obiettivo è di confermare i titoli 2012"  
