#titolo Allarme per i parchi in Usa - Natura - Ambiente&Energia
  NEW YORK - I parchi nazionali americani sono sull'orlo del precipizio: se il Congresso non trovera' un accordo sul deficit entro il primo marzo, la scure dei tagli si abbattera' anche sulle piu' importanti aree protette degli Stati Uniti. A lanciare l'allarme e' il National Park Service (Nps), che parla di campeggi chiusi, stagioni piu' brevi, stop a visite guidate e servizi di emergenza ridotti. 
Il New York Times  riporta che la riduzione dell'afflusso di denaro pubblico ammonterebbe a 110 milioni di dollari, ossia il 5% del budget dell'Nps, pari a 2,2 miliardi. L'associazione ha stilato una nota dettagliata nella quale illustra cio' che potra' accadere con i tagli a ciascuno dei 398 parchi americani, che in totale attirano 280 milioni di visitatori ogni anno.  
