#titolo F1: Australia, via alle qualifiche - Altri Sport
(ANSA) - ROMA, 16 MAR - Hanno preso il via con 30 minuti di ritardo rispetto al previsto le qualifiche del Gran Premio d'Australia di F1, prima gara del Mondiale 2013. La pioggia sul circuito dell'Albert Park di Melbourne ha indotto la direzione della corsa a rinviare la sessione per motivi di sicurezza prima di 10 minuti, poi di altri 10 e quindi ancora di 10 prima di dare l'ok definitivo, alle 17,30 locali. Finita l'attesa dei piloti, tutti sono entrati in pista con le gomme da pioggia.  
