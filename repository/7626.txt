#titolo Senza stipendio, operai su gru Genova - Liguria
     (ANSA) - GENOVA, 13 MAR - Tre operai di una ditta che lavora
in appalto per la costruzione delle Torri Faro a San Benigno nel
centro di Genova sono saliti su una gru questa mattina
minacciando di buttarsi nel vuoto. Sul posto sono intervenuti
polizia, vigili del fuoco e municipale. All'origine del gesto ci
sarebbero i mancati pagamenti degli stipendi. Dopo una
trattativa, verso mezzogiorno i tre sono scesi e la protesta e'
rientrata.
