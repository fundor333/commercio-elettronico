#titolo Salute: Veronesi, mangiare meno per vivere di piu' e meglio - Medicina  - Salute e Benessere
     (ANSA)- ROMA, 8 MAR - ''Chi mangia poco vive di piu'. E' la
scienza a dirlo''. Non ha dubbi Umberto Veronesi, che nel suo
libro ''La dieta del digiuno'' edito da Mondadori, muove da una 
serie considerazioni, di carattere scientifico ma anche storico
perche' legate indissolubilmente all'evoluzione dell'uomo, per
spiegare i  tanti vantaggi del mangiare poco (anzi pochissimo),
e gli altrettanti svantaggi della sovralimentazione. Il professore, uno dei maggiori esperti mondiali nella cura del
cancro, fa un riferimento alle proprie abitudini alimentari,
come ad esempio quella di fare un'unico pasto  nel corso della
giornata, per spiegare come cambiare sia possibile e anzi aiuti
a vivere meglio e ad essere piu' concentrati. 
  Un consiglio dato nel volume e' addirittura quello  di fare un
giorno di digiuno completo a settimana: una cosa che  ''non solo
non fa male ma forma il carattere e aiuta la salute''.Mangiando
meno, infatti, si  e'' piu' protetti dalle malattie
cardiovascolari e dal diabete, vere e proprie piaghe nel mondo
occidentale. Un'altra parte importante del libro e' poi dedicata, oltre che
alla quantita', alla qualita' di cio' che si mangia. Attraverso
una distinzione importante, quella tra alimentazione (un
bisogno) e nutrizione (l'introduzione  consapevole di alcuni
alimenti nel nostro organismo), Veronesi ci conduce nei meandri
di un'altra scelta che ha fatto  propria, quella del
vegetarianesimo. Senza dubbio una questione di etica, ma anche
di benessere. Scegliere di non mangiare la carne - ricorda il
professore - aumenta il rischio di malattie anche mortali,
mentre preferire gli alimenti di origine vegetale e' una scelta
che aiuta a restare giovani perche' protegge dai radicali
liberi. In termini di scelte pratiche di vita quotidiana, infine,  
nell'ultima parte del libro ci sono la dieta del digiuno, con
gli ingredienti e le cotture, dei consigli su come fare la spesa
e degli esempi di menu' sani, da scegliere a casa o al
ristorante.  (ANSA).
