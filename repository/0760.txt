#titolo Dakar: prime partenze, in tutto 153 auto, 183 moto e 75 camion - Speciali - Motori
  LIMA - Ha ufficialmente preso il via da Lima la Dakar 2013. Il primo a partire è stato il motociclista cileno Cesar Zumaar, numero di gara 195, 'scattato' dal punto dello 'start' nel quartiere di Chorillos a Lima, alla presenza del Presidente peruviano Ollanta Humala. In tutto stanno prendendo progressivamente il via altri 182 piloti delle due ruote, 153 auto, 38 quads e 75 camion. Per tutti c'é lo stesso 'menu': 250 km. di gara con una speciale cronometrata di 13 km. a Pisco, a lato dell'oceano e patria del liquore nazionale peruviano. Al termine verranno stilate le prime classifiche.  
