#titolo Turismo internazionale in continua crescita, oltre 1 mld  - In Viaggio
  Cresce il turismo internazionale nel 2013.  Secondo i dati dell'ultimo bollettino dell'Organizzazione Mondiale del Turismo (UNWTO) gli arrivi turistici internazionali sono cresciuti del 4% nel 2012 per giungere a 1 miliardo e 35 milioni.    I paesi nel mondo al top della classifica per flusso turistico nello scorso anno sono Asia ( Sud est) e Nord Africa entrambe al +9% seguite dall'Europa centrale ( +8%) e dall' Asia e Pacifico che si attestano sul +7%.    Secondo l'UNWTO, con ulteriori 39 milioni di turisti internazionali oltre i 996 milioni del 2011, gli arrivi di turisti internazionali hanno superato 1 miliardo per la prima volta nella storia.    ''Il 2012 e' stato all'insegna della volatilita' economica in tutto il mondo, in particolare nella zona euro. Eppure il turismo internazionale e' riuscito a mantenere la rotta '', ha detto il segretario generale del UNWTO,  Taleb Rifai.  ''Il settore ha mostrato la sua capacita' di adattarsi alle mutevoli condizioni del mercato e anche se ad un ritmo un po 'piu' modesto, si prevede che continuera' ad espandersi nel 2013. Il turismo - ha concludo Rifai - e' quindi uno dei pilastri devono essere supportati dai governi di tutto il mondo come parte della soluzione per stimolare la crescita economica ''.   Buone notizie anche per l'Europa, la Regione piu' visitata del mondo. Gli arrivi turistici internazionali sono aumentati del 3%, un risultato molto positivo in considerazione della situazione economica. Gli arrivi totali hanno raggiunto 535 milioni, 17 milioni in piu' rispetto al 2011. Le Americhe (+4%) hanno visto un incremento di 6 milioni di arrivi, raggiungendo 162 milioni di totale. A guidare la crescita sono le destinazioni in America Centrale (+6%), mentre il Sud America, in crescita del 4%, ha mostrato un certo rallentamento rispetto alla crescita a due cifre del 2010 e 2011. Migliorata anche la situazione in Medio Oriente, dopo un calo del 7% nel 2011, la regione ha registrato circa 3 milioni di arrivi turistici internazionali nel 2012 grazie alla ripresa del turismo in Egitto. (ANSA).  
