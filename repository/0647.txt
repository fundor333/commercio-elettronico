#titolo Fedi: Morganti (Ln), a cristiani riconosciuti pari diritti - La voce degli Eurodeputati - ANSA Europa
     (ANSA) - BRUXELLES, 15 GEN - E' un ''Bene che la Corte di
Strasburgo abbia difeso l'impiegata della British Airways,
sanzionata perché indossava la croce, visto che, come avevo
denunciato alla Commissione Ue, la stessa compagnia aerea
permetteva ai suoi colleghi di indossare altri simboli
religiosi, come il velo musulmano o il bracciale sikh''. E'
quanto osserva in una nota l'eurodeputato toscano della Lega 
Claudio Morganti commentando la sentenza, emessa oggi dalla
Corte di giustizia Ue, che ha condannato le autorità britanniche
per non aver difeso i diritti di una dipendente della British
Airways, punita perché voleva mostrare la croce che indossava al
collo. 
   Morganti, che su questo caso aveva interrogato la Commissione
Ue, ha dichiarato: ''Mi auguro che tale sentenza aiuti a porre
un freno alle discriminazioni religiose nei confronti dei
cristiani, perseguitati in tutto il mondo a causa della loro
fede, e alle stragi che ne conseguono, di fronte a cui l'Europa
ha il dovere di reagire. Ô giusto -ha concluso- che in materia
di esposizione di simboli religiosi i cristiani abbiano gli
stessi diritti dei fedeli di altre religioni che, in alcuni
casi, vengono anche eccessivamente tutelati''.(ANSA).
