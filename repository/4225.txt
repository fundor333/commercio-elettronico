#titolo Uruguay: Oscar Washington Tabarez - Gli Allenatori - Mondiali Sudafrica
  Oscar Washington Tabarez, nato a Montevideo (Uruguay) il 3 marzo 1947. La sua carriera tecnica inizia nel 1980, dove resta per 3 anni al settore giovanile del Bella Vista; nel 1984 è al Danubio dove debutta come allenatore in prima. Nel 1985/86 guida il Wanderers, prima di entrare a far parte dei quadri federali uruguayani, guidando nel 1986/87 le selezioni nazionali giovanili. Nel 1987 è al Penarol, dove tornerà nel 1993/94 (vincendo il campionato uruguayano), nel 1988 al Deportivo Cali, dal 1988 al 1990 guida – per un primo ciclo – la “Celeste”, con cui partecipa ai Mondiali di Italia ’90. 
 Dal 1991 al 1993 è al Boca Juniors – dove torna nel 2001/02 – vincendo nel 1993 il campionato “Apertura” e nel 2002 la Masters Cup; nel 1994/95 arriva al Cagliari – dove torna per le prime 4 giornate anche nel 1999/00 -, nel 1996/97 è al Milan – venendo ben presto esonerato -, nel 1997/98 è al Real Oviedo, nel 2000/01 guida il Velez Sarsfield. Dal 2006 è tornato alla guida della “Celeste” per un secondo mandato. 
   
