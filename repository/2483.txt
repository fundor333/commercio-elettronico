#titolo Borsellino, centro e' modello esportabile sviluppo - Sanità - Salute e Benessere
   PALERMO - ''Questo centro rappresenta un binomio composto da ricerca e pratica clinica, visto che sara' affiancato da un ospedale da 300 posti letto. Un modello esportabile di cui essere orgogliosi''. Lo ha detto Lucia Borsellino, neo assessore alla Salute della Regione siciliana, durante la presentazione a Palermo del nuovo Centro per le biotecnologie e la ricerca biomedica della Fondazione Rimed.    ''Dopo anni di programmazione attenta delle spese - ha aggiunto - che hanno posto le condizioni per guardare avanti, la Sicilia oggi puo' parlare di sviluppo e di miglioramento dei livelli della ricerca, grazie a questo progetto straordinario''.    Il centro, secondo la Borsellino, ''contribuira' a contenere i flussi della migrazione passiva, i cosiddetti viaggi della speranza, e che si imporra' come polo di attrazione notevole per la formazione di giovani ricercatori''.  
