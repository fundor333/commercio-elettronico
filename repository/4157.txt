#titolo Moria api:Assosementi, stop neonicotinoidi costerebbe 17 miliardi - Europa - Terra&Gusto
  (ANSA)Â  - Gli Stati membri dell'Ue saranno chiamati giovedi' 14 marzo ad esprimersi sulla proposta di sospensiva dell'uso dei principi attivi neonicotinoidi su diverse colture per i prossimi due anni. ''Se la sospensiva venisse accolta diventerebbe operativa dal primo luglio penalizzando fortemente l'economia europea'' afferma l'Esa (European Seed Association), l'associazione alla quale Assosementi fa parte e che rappresenta a livello europeo l'industria sementiera. L'Esa ha stimato in 17 miliardi di euro  e 50.000 posti di lavoro nel comparto primario la perdita nell'arco dei prossimi cinque anni per una tale decisione. 
''Oggi - commenta Paolo Marchesini, presidente di Assosementi - grazie al progresso scientifico raggiunto e' possibile fare agricoltura in modo sicuro e rispettoso dell'ambiente utilizzando tutti i mezzi tecnici disponibili. Gli agricoltori non possono rinunciare ai neonicotinoidi, che rappresentano un mezzo di difesa oculato e mirato. Attraverso il ricorso alla concia industriale e' possibile limitare efficacemente la dispersione delle polveri ed applicare una dose di principio attivo nettamente minore rispetto agli standard del passato, salvaguardando cosi' la competitivita' delle nostre produzioni''.(ANSA).  
