#titolo Post-sisma:assolto sindaco Guardialfiera - Molise
     (ANSA) - LARINO (CAMPOBASSO), 12 MAR - Assolto perche' il
fatto non sussiste a conclusione del processo per la
ricostruzione post-sisma di Guardialfiera, il sindaco del paese,
Remo Grande, insieme agli altri tre imputati del procedimento
giudiziario: gli assessori Osvaldo Catalano e Giuseppe Bellini e
un tecnico esterno del Municipio, Lorenzo Tanzilli. Il collegio
giudicante presieduto dal giudice Aldo Aceto, ha deciso di
prosciogliere i quattro imputati. Il pm aveva chiesto un anno e
6 mesi.
