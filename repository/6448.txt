#titolo Peugeot, a Motodays attesa per un'anteprima mondiale - Motori
  ROMA - Peugeot Scooters conferma la sua presenza a Motodays anche per l'edizione 2013, in programma dal 7 al 10 marzo alla Fiera di Roma. La casa transalpina approfittera' dell'evento romano per togliere il velo in anteprima mondiale ad un nuovo modello. L'appuntamento per gli addetti ai lavori e' per il 7 marzo alle 14 per la conferenza stampa di presentazione. 
Numerose le novita' a due ruote per la gamma 2013, che sara' possibile vedere al completo nello stand riservato al marchio transalpino. A farla da padrone, a Roma sara' Metropolis400i, il 3 ruote della casa del Leone. 
Frutto della collaborazione tra i team Peugeot Auto e Peugeot Scooters, - precisa una nota - questo modello concentra il know-how della casa coniugando i vantaggi dell'automobile a quelli delle due ruote. Stabile e sicuro, protettivo e comodo, questo scooter sara' nello stand accanto al nuovo Satelis 300i, il rinnovato GT del Leone, lanciato sul mercato a fine 2012.         Satelis300 interpreta i nuovi codici stilistici del marchio e si distingue per una linea pura che racchiude le caratteristiche di uno scooter destinato a una clientela  alla ricerca di un veicolo efficiente, in grado di rispondere alle esigenze della vita urbana. 
Sempre nel segmento GT, fara' parlare di se anche il nuovo compatto Peugeot Citystar 200i approdato sul mercato a inizio gennaio. A Roma spazio anche per e-Vivacity, il 100% elettrico e la completa gamma a ruota alta: Geopolis, LXR e Tweet, che si adattano a qualsiasi tipo di esigenza sia in termini di prestazioni che di 'tasche'. 
Tutti i veicoli della gamma Peugeot Scooters usufruiscono di 3 anni di garanzia (2 anni garanzia costruttore piu' 1 anno garanzia by Mapfre Warranty) e 2 anni di assistenza stradale compresi nel prezzo: per i modelli top di gamma come il nuovo Satelis 300 la garanzia e' di 4 anni e 2 anni di assistenza stradale compresi nel prezzo.  
