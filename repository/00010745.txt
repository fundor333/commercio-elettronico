#titolo Ambiente: Clini, cresce domanda di edilizia sostenibile - Speciali ed Eventi - Ambiente&Energia
  ''Oggi l'edilizia assorbe il 40% dei consumi di energia e cresce la domanda di edilizia sostenibile''. E' quanto afferma il ministro dell'Ambiente, Corrado Clini, intervenuto all'inaugurazione del nuovo centro di ricerca i.lab di Italcementi, che secondo Clini rappresenta'' un segnale importante per la crescita, perche' gli investimenti in tecnologie nuove sono la chiave per la crescita del Paese''. 
   
 Secondo Clini ''l'ambiente e' un'opportunita' e deve essere un punto di forza nella nostra strategia per la crescita''. Cosi' come a suo parere ''dobbiamo dare forza alle risorse nuove'', ovvero ai giovani, come la maggior parte dei 170 ricercatori che lavoreranno nel centro i.lab. 
   
 ''Bisogna scegliere se andare verso tecnologie che creano ricchezza - afferma Clini - o fermarci pensando che il tempo delle carrozze e dei cavalli e' quello che ci garantisce di piu'. Chi pensa di proteggere l'economia e anche il welfare rimanendo legati a modelli degli anni '50 non si rende conto di come va il mondo''.  
