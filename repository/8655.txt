#titolo Ue: bilancio; Scurria-Fidanza (Fdi), stop a tagli - La voce degli Eurodeputati - ANSA Europa
     (ANSA) - STRASBURGO, 13 MAR - L'Unione europea deve prevedere
una nuova fase capace di ''stimolare la crescita e
l'occupazione'', mettendo fine alle politiche di austerita'. E'
quanto hanno affermato in una nota congiunta gli eurodeputati di
Fratelli d'Italia Marco Scurria e Carlo Fidanza, commentando il
voto di oggi del Parlamento Ue con cui e' stata respinta
l'intesa sul bilancio raggiunta dal Consiglio europeo lo scorso
febbraio. 
   ''L'accordo sul bilancio comunitario prevede un pesante
ridimensionamento dei fondi destinati soprattutto a ricerca e
innovazione e, dunque, deve necessariamente essere rivisto a
met√† mandato'', hanno spiegato Scurria e Fidanza. ''La grave
crisi economica che sta colpendo l'aria euro non puo' e non deve
essere affrontata mortificando la crescita europea: e'
necessaria una chiara politica di sviluppo volta a mantenere la
nostra posizione competitiva nel mondo'', hanno aggiunto i due
eurodeputati. (ANSA)
           
