#titolo Delitto Dore: oggi incidente probatorio - Sardegna
     (ANSA) - NUORO, 18 MAR - Doppio incidente probatorio oggi per
l'omicidio di Dina Dore, la donna di 37 anni uccisa il 26 marzo
2008 nel garage della sua abitazione a Gavoi. Il 28 febbraio
sono stati arrestati il marito della vittima, Francesco Rocca,
indicato come il mandante, e Pierpaolo Contu, ritenuto
l'esecutore materiale. Davanti al gup verranno sentiti nel
contradditorio delle parti (accusa, difesa e parti civili)
cinque testimoni con l'obiettivo di anticipare la formazione
della prova prima del dibattimento.
