#titolo Droga: padre e figlio arrestati a Jesi - Marche
     (ANSA) - JESI (ANCONA), 18 MAR - Due jesini di 45 e 23 anni,
padre e figlio, sono stati arrestati dalla polizia in un blitz
nel loro appartamento, utilizzato come laboratorio per la
triturazione e lavorazione della marijuana e come fumeria di
droga per i clienti abituali, per la maggior parte giovanissimi
degli ambienti 'bene' della citta'. Disoccupato il padre,
studente il figlio, i due gestivano una vera e propria azienda
per la lavorazione e lo spaccio dello stupefacente. Sequestrati
1,5 kg di droga.
