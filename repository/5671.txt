#titolo Asaf Avidan - Protagonisti
Prima volta anche per la musica internazionale con Asaf Avidan, star israeliana della musica di confine. A presentarlo Bar Rafaeli, israeliana come lui. Va detto che per Avidan è stato un trionfo: il pubblico dell'Ariston ha accolto con una standing ovation la sua performance. E su richiesta di Fazio, ha anche concesso un breve bis. Che un artista così fuori dai canoni - ma già oggetto di culto - sia a Sanremo è un segnale confortante. Le circostanze, va detto, non sono proprio le più favorevoli per il festival. La par condicio, l'incombere delle elezioni, le scomuniche preventive, le dimissioni del Papa, la spending review non sono propriamente elementi che favoriscono la serenità.   
