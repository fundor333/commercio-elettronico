#titolo Scioperi, chiusi impianti si Vialattea - Piemonte
     (ANSA) - TORINO, 18 MAR - Non si scia oggi nel comprensorio
della Vialattea. Gli addetti agli impianti di risalita della
societa' Sestriere, in sciopero, sono arrivati a Torino per
protestare contro la chiusura anticipata di diversi impianti con
la cessazione del rapporto di lavoro per decine di lavoratori
stagionali. Chiedono alla Regione di sbloccare gli arretrati
degli ultimi 3 anni: circa 6 milioni, che saliranno a 9,8
milioni a luglio. I dipendenti della Sestriere Spa sono,
compresi quelli stagionali, circa 380.
