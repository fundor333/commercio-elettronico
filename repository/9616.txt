#titolo REGIONALI: MOLISE; DOMANI PROCLAMAZIONE PRESIDENTE FRATTURA - Attivitá Istituzionali Molise
     (ANSA) - CAMPOBASSO, 15 MAR - La proclamazione del presidente
eletto della Regione Molise, Paolo Frattura, avverra' domani
alle 11 presso il palazzo di giustizia di Campobasso. Esattamente venti giorni dopo il voto le operazioni di verifica
nei tribunali di Campobasso e Isernia sono terminate e oggi
pomeriggio alcuni funzionari hanno potuto confermare che
l'annuncio ufficiale del vincitore delle elezioni regionali
arrivera' domattina. 
   Si tratterà, a quanto pare, della sola proclamazione dei
risultati del maggioritario, quindi i voti dei candidati alla
carica di presidente. Per la proclamazione dei consiglieri
bisognera' attendere qualche altro giorno.    C'e' molta attesa per la comunicazione dei giudici:
dall'annuncio ufficiale del verdetto dipendera' tutto il
calendario relativo all'avvio della legislatura. 
   Entro una settimana il neogovernatore Paolo Frattura dovrebbe
comunicare la composizione della Giunta per la quale sta
lavorando anche in queste ore, mentre (considerate anche le
festivita' pasquali) l'insediamento del Consiglio regionale
potrebbe avvenire nei primi giorni di aprile. (ANSA).
