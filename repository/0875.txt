#titolo Anfia, Giovanni Pontecorvo nuovo presidente gruppo Autobus - I Protagonisti - Motori
  ROMA - Novita' all'Anfia. In occasione dell'assemblea del Gruppo Autobus Anfia, la presidenza del gruppo e' stata affidata a Giovanni Pontecorvo, presidente esecutivo di BredaMenarinibus, una nomina che arriva nel segno della continuita' con quella del suo predecessore Claudio Modelli, attuale responsabile commerciale della stessa societa'. 
''Sono molto lieto di ricevere questo incarico - ha dichiarato il neo-presidente - in cui mi impegnero' puntando, prima di tutto, sulla strategia del gioco di squadra. Agendo in una logica associativa, dobbiamo insistere nella sensibilizzazione delle Istituzioni sul valore della nostra industria, che vanta una gamma di prodotti tecnologicamente all'avanguardia e ai massimi livelli qualitativi in ambito internazionale''.      ''Un alto potenziale produttivo - ha proseguito Pontecorvo - che rimane inespresso in una situazione di mercato chiaramente allarmante, basti pensare che nel 2012 le immatricolazioni di autobus risultano in calo del 30,4% rispetto al 2011 e del 52% rispetto al 2007, con conseguenze estremamente negative in termini di impatto ambientale e anzianita' del parco circolante: per gli autobus urbani la media e' passata da 7,9 anni nel 2006 a 11 anni nel 2011. Auspichiamo che il prossimo Governo abbia come priorita' un serio piano di rilancio dell'economia e di sostegno dei livelli occupazionali del Paese, intervenendo anche sull'adeguamento delle infrastrutture stradali agli standard europei''.  
