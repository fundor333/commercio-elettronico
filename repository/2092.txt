#titolo Usa, nel 2012 record produzione eolica - Rinnovabili - Ambiente&Energia
 
            
            ROMA - Negli Stati Uniti vola l'eolico, che diventa la
principale fonte di ''energia alternativa'' grazie anche a
specifici incentivi fiscali: come riporta Bloomberg, nel 2012 la
potenza del vento ha consentito di produrre negli USA 13.124
megawatt in piu' rispetto all'anno precedente.     Secondo l'American Wind Energy Association (AWEA) solo nel
quarto trimestre dello scorso anno, sono stati completati
impianti eolici della capacita' di 8.380 megawatt. Una cifra
maggiore di qualsiasi altra fonte di energia elettrica pulita
(il 42% del totale di questa categoria). Ancora piu'
significativo e' il fatto che  questo incremento produttivo
abbia superato anche quello registrato  nelle fonti tradizionali
di energia, come il gas naturale, il carbone e il nucleare.    L'accelerazione nell'ultimo trimestre, pari a piu' del doppio
di quella di qualsiasi trimestre precedente, e' da attribuire
secondo gli esperti ad un credito federale che doveva scadere il
31 dicembre, invece prorogato per un nuovo anno. Secondi i dati
dell'AWEA gli Stati Uniti hanno piu' di 60 gigawatt di capacita'
di energia eolica in esercizio, soprattutto in Texas, California
e Iowa: una fornitura sufficiente per dare energia a  14,7
milioni di abitazioni.
