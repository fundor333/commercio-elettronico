#titolo Cina e Giappone insieme contro l'inquinamento - Clima - Ambiente&Energia
 
            
            ROMA - Giappone e Cina insieme nella lotta contro lo smog. Le
due potenze asiatiche hanno confermato l'intenzione di
collaborare per attuare politiche che riducano l'inquinamento
atmosferico, in un incontro intergovernativo sul tema, venerdi'
scorso a Pechino. A suscitare particolare preoccupazione e' stata la situazione in
Cina dove a gennaio la qualita' dell'aria ha registrato un netto
calo a causa dei livelli elevati di PM2.5 (polveri sottili dal
diametro di un quarto di centesimo di millimetro) e di altri
inquinanti. Anche in Giappone, comunque, aumentano le preoccupazioni. Il
mese scorso, ad esempio, il nuovo premier Shinzo Abe ha
annunciato che il suo Paese non potra' rispettare l'impegno a
diminuire del 25% le emissioni di CO2 nell'atmosfera  entro il
2020 (rispetto ai parametri del 1990). La chiusura delle
centrali nucleari impone infatti di produrre energia con metodi
piu' inquinanti. Secondo quanto riporta la stampa giapponese, il paese del Sol
Levante - oltre ad aiutare i ''vicini cinesi'' ad elaborare
contromisure sulle polveri sottili-  punta a collaborare sulla
questione anche con la Corea del Sud. Per questo motivo e' in
programma a maggio una riunione tra i  ministri dell'Ambiente
dei tre paesi.
