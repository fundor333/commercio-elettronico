#titolo 8 marzo: per le donne prezzi RcAuto giu' fino al 18% - Analisi e Approfondimenti - Motori
  ROMA - Nel giorno della festa della donna arriva una notizia positiva per le guidatrici italiane, o almeno per il loro portafogli. Il prezzo dell'RC Auto, negli ultimi mesi, e' infatti diminuito per il gentil sesso, con riduzioni fino al 18%. Lo rileva un'indagine del sito Facile.it, che ha confrontato le tariffe in vigore a febbraio 2013 con quelle del dicembre 2012. 
L'indagine ha preso in esame le variazioni di prezzo in otto delle principali citta' italiane, evidenziando riduzioni fino al 15,8% nei premi riservati ai neopatentati e fino al 18,1% per le donne. Le guidatrici, molto meno coinvolte in incidenti con colpa rispetto a quanto non accada agli uomini, a febbraio 2013 hanno beneficiato di riduzioni che vanno dal -1,2% di Milano fino a quelle a doppia cifra sulle piazze di Palermo (-12%), Napoli (-16,1%) e Firenze (-18,1%). 
L'assicurazione risulta meno onerosa anche per i neopatentati, con le citta' di Roma, Bologna, Verona e Milano che hanno riservato ai nuovi guidatori sconti superiori al 13%.  
