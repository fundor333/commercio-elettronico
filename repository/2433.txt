#titolo Passo falso per Real - Calcio
MADRID - Nuovo passo falso del Real Madrid in Liga. In un incontro della 19/a giornata, i campioni in carica non sono andati oltre lo 0-0 a Pamplona sul campo del derelitto Osasuna, penultimo in classifica, e devono registrare anche l'espulsione di Kakà, per doppia ammonizione, evento mai avvenuto da quando il brasiliano gioca in Spagna, nel 2009. L'assenza di Cristiano Ronaldo, squalificato, e la fine prematura della gara di Kakà, uscito a un quarto d'ora dalla fine dopo neanche venti minuti in campo, hanno reso davvero povera la manovra della squadra di Mourinho, che a questo punto può davvero dire addio a ogni speranza di recuperare sul Barcellona. A fine partita, Mourinho ha comunque elogiato "l'atteggiamento positivo della squadra" per poi sostenere che il grande distacco tra dal Barcellona è dovuto "ad alcune cose avvenute nelle prime giornate e di cui non voglio parlare". "Poi, quando la differenza in classifica è così ampia - ha proseguito il tecnico portoghese - una squadra gioca senza pressione mentre l'altra è demotivata. Intanto i blaugrana, che domenica giocano a Malaga con il ritorno in panchina di Tito Vilanova, potrebbero in caso di vittoria toccare i 18 punti di distacco sui madrileni. Domenica scende in campo anche l'Atletico, che ospita il Saragozza con tutta l'intenzione di allungare sui cugini. Nelle altre partite del sabato, l'Espanyol ha battuto 1-0 il Celta Vigo, il Valladolid si è imposto 3-1 sul Maiorca e il Valencia ha sconfitto 2-0 il Siviglia. Venerdì, il Rayo Vallecano aveva vinto 2-1 in casa dell'Athletic Bilbao. 
 Risultati della 19/a giornata della Liga 
 A. Bilbao - Rayo 1-2  
R.Valladolid-Maiorca 3-1  
Espanyol- Celta Vigo 1-0 
Osasuna - Real Madrid 0-0  
Valencia - Siviglia - 2-0    
R. Betis - Levante 2-0 
R.Sociedad - Deportivo 1-1   
Atletico Madrid - R.Saragozza 2-0  
Málaga - Barcellona 1-3   
Getafe - Granada 2-2 
 CLASSIFICA :    Barcellona 52, Atl. Madrid 44, Real Madrid 37, Betis Siviglia 34,  Malaga 31,  Real Vallecano 31, Levante 30, Valencia 30, Real Sociedad  26, Real Valladolid e Getafe 25, Saragozza 22, Siviglia 22, Ath.  Bilbao 21, Celta Vigo 18, Espanyol  18, Granada 17, Maiorca 16,  Deportivo La Coruña 16, Osasuna 15. 
    
