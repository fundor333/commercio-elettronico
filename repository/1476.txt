#titolo Totti:Prandelli,ci penserei per Mondiali - Calcio
     (ANSA) - FIRENZE, 18 MAR - ''Se l'anno prossimo Francesco
Totti sara' ancora in questa forma e avra' le stesse
motivazioni, saremo obbligati a tenerlo in considerazione un
mese prima dell'inizio dei Mondiali''. Gli ennesimi exploit del
n. 10 della Roma non hanno lasciato indifferente, Cesare
Prandelli. Il ct azzurro lo conferma nel primo giorno di ritiro
a Coverciano, per preparare l'amichevole con il Brasile e la
sfida di qualificazione ai Mondiali contro Malta.
