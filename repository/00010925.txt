#titolo Schweinsteiger: argentini poco corretti - Visto da...
  (ANSA) - BERLINO - L'Argentina non e' sicuramente la squadra piu' corretta del mondo, secondo  Bastian Schweinsteiger, giovane centrocampista della Germania che ha gia'  giocato contro gli argentini ai mondiali del 2006.  (ASCOLTA L'AUDIO) 
 Dopo quella partita  vinta dai tedeschi ai rigori ci fu un parapiglia tra giocatori, e Schweinsteiger  prova ancora rabbia nel ricordare: ''Alcuni degli argentini alzarono le mani su  di me, e questo non si scorda tanto facilmente'' afferma in una intervista per  la rivista Stern di questa settimana, nella quale in vista della partita  Argentina-Germania di sabato prossimo valida per i quarti di finale mette in  guardia contro le provocazioni. 
  
 Gli argentini chiedono il cartellino  giallo quando ricevono un fallo - afferma Schweinsteiger -  ma quando sono loro  a fare il gioco falloso allora vanno a protestare con l'arbitro  perche' il  giocatore avversario farebbe solo finta di essersi fatto male. Lo so che non e'  sempre facile mantenere il controllo. Ma non dobbiamo accettare provocazioni, in  nessun caso'''. 
Per il centrocampista tedesco, che l'1 agosto compira'  solo 26 anni ma e' gia' uno dei giocatori piu' anziani della nazionale tedesca,  la squadra attuale e' la migliore da molti anni a questa parte per quanto  riguarda il gioco, mentre manca un po' di esperienza. ''Un torneo come  la Coppa  del Mondo in corso in Sudafrica non lo vince sempre la squadra con i migliori  giocatori bensi' quella che sa ritirarsi quando e' necessario e attacca al  momento giusto''.  
