#titolo Crociere: Msc ritira dal servizio nave 'Melody' - Crociere e Traghetti - Mare
  (ANSA) - VENEZIA, 8 GEN - Da oggi la nave  'Msc Melody'  non fa piu' parte della flotta  Msc Crociere : la compagnia ha annunciato che la nave piu' piccola della flotta viene ritirata dal servizio. Acquistata nel 1995, la 'Melody', 35.143 tonnellate, larga 27,35 metri e lunga 204, in grado di ospitare poco piu' 1.000 ospiti nelle sue 532 cabine, dopo un restyling aveva effettuato il suo primo viaggio inaugurale nel maggio del 1997. 
Msc prosegue cosi' il programma di rinnovamento della flotta crocieristica avviato nel 2003, grazie ad un piano industriale di 6 miliardi di euro. I cantieri Stx France - prosegue una nota di Msc - sono intanto alle prese con gli ultimi ritocchi per consegnare all'armatore Gianluigi Aponte 'Msc Preziosa', la nuova ammiraglia della flotta che sara' varata il prossimo 23 marzo a Genova. (ANSA).  
