#titolo Cerci, esserci sembra impossibile - Calcio
FIRENZE -"Questa mia convocazione sembra quasi impossibile però in questo momento sono molto felice e mi godo questo momento". Così Alessio Cerci, il giocatore del Torino, che il ct Prandelli ha convocato per le gare di giovedì a Ginevra in amichevole contro il Brasile e il 26 a Malta per le qualificazioni ai Mondiali 2014. "Da quando sono andato via da Firenze c'é stato un percorso che ho intrapreso andando al Torino con mister Ventura che mi conosceva, ci siamo dati degli obiettivi ed il primo con questa convocazione è stato raggiunto", ha detto Cerci. "Questa convocazione è un punto di partenza. Il passato è il passato, non conta quello che si diceva di me. Io penso a far bene. La dedica per questo mio momento importante è per tutte le persone che mi sono state vicine, in primis la mia fidanza e a tanti altri amici, ma il primo grazie è per Prandelli: appena lo vedo glielo dico". Montella l'ha sentito? "Non mi ha chiamato, forse lo farà più avanti". 
Tra i tanti messaggi ricevuti in queste ore dopo la convocazione in azzurro, ad Alessio Cerci ne é arrivato uno particolarmente gradito, quello di Vincenzo Montella. Il tecnico della Fiorentina, proprietaria ancora del 50% del cartellino del giocatore trasferitosi in estate al Torino, ha voluto complimentarsi per la bella stagione che Alessio sta disputando in maglia granata e che gli ha permesso di conquistare la Nazionale. Intanto è atteso nelle prossime ore a Firenze l'arrivo di Pepito Rossi che continuerà il lavoro di recupero con lo staff viola prima del nuovo controllo negli Usa previsto il 4 aprile.  
