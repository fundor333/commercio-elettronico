#titolo Rinvio udienza revoca appalto pirogas - Valle D'Aosta
     (ANSA) - AOSTA, 13 MAR - Trattazione nel merito in udienza
pubblica e nessuna sospensione: il Tar ha rinviato al prossimo
16 maggio l'udienza relativa alla richiesta, da parte delle
aziende aggiudicatarie della costruzione del pirogassificatore,
di annullamento della delibera della Giunta regionale che revoca
l'intero appalto da circa 200 milioni di euro. Con il ricorso,
le aziende aggiudicatarie (capofila Noy Ambiente), chiedono
anche un risarcimento danni di circa 21 milioni di euro alla
Regione.
