#titolo Investita da auto a Elmas,morta donna - Sardegna
     (ANSA) - CAGLIARI, 15 MAR - E' deceduta in ospedale la donna di
56 anni travolta da un'auto ieri sera a Elmas. Dopo l'incidente
avvenuto poco dopo le 19 in via Sulcitana era stata trasportata
d'urgenza al pronto soccorso dell'ospedale Brotzu dove era stata
ricoverata in coma. Nonostante le cure dei medici è deceduta
dopo alcune ore. La 56enne nell'impatto con l'auto è stata
scaraventata a terra battendo la testa sull'asfalto e perdendo i
sensi che non ha piu' ripreso. Rilievi effettuati dalla
Polstrada.
