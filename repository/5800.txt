#titolo Industria: a gennaio -1,3% produzione eurozona su base annua - Industria e trasporti - ANSA Europa
     (ANSA) - BRUXELLES, 13 MAR - La produzione industriale a
gennaio 2013 segna una flessione dello 0,4% a dicembre 2012 sul
mese precedente, sia nella zona euro che nell'Ue a 27, secondo
le stime di Eurostat. Su base annua la flessione e' stata
dell'1,3% nella zona euro e dell'1,7% nell'Ue-27.     La flessione segnata su base mensile a gennaio nell'eurozona
e' giunta dopo il rialzo dello 0,9% registrato il mese
precedente. Rispetto a gennaio 2012, secondo i dati Eurostat, la
produzione dei beni di consumo durevole si e' ridotta dell'1,4%
nella zona euro e dello 0,4% nell'Ue-27. Quella dei beni di
investimento e' diminuita  dell'1,2% in entrambe le zone. La
produzione di energia e' scesa dell'1% nella zona euro e
dell'1,2% nell'Ue-27. Tra gli stati membri di cui sono
disponibili i dati, la produzione e' diminuita in nove stati
membri ed e' aumentata in altri nove. Le flessioni piu' forti si
registrano in Finlandia (-4,1%), Lussemburgo (-3,8%) e in
Lettonia (-3,5%), gli aumenti piu' importanti in Lituania
(+4,4%), Danimarca (+4,3%) e Portogallo (+3,5%).(ANSA).
