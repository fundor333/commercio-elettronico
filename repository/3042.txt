#titolo Pasqua,a Genova Miro', McCurry, Leonardo - Liguria
     (ANSA) - GENOVA, 15 MAR - Le mostre 'Miro'. Poesia e luce',
'Steve McCurry. Viaggio intorno all'uomo', 'Le incredibili
macchine di Leonardo', un concerto al Teatro Carlo Felice, le
processioni religiose: sono alcuni degli eventi che Genova
propone ai turisti durante le vacanze di Pasqua. Molto seguita
la processione del Giovedi' Santo che dal XV secolo vede le
antiche Confraternite sfilare per le vie del centro storico
indossando le tradizionali cappe ricamate. In centro storico
visite guidate ai Palazzi dei Rolli.
