#titolo Addio di Wall Street a Obama Finanza vicina a Romney - Mondo
Wall Street volta le spalle a Barack Obama. 'Follow the Money', seguire il denaro e' una delle regole sacre della politica americana. E proprio seguendo il flusso deIÂ  soldi, si capiscono meglio i problemi del presidente. Politico.com rivela che ben 19 donatori nel settore finanziario, che nel 2008 foraggiarono generosamente la campagna di Barack, oggi lo hanno totalmente abbandonato. E anzi, quando mancano 149 giorni dal voto presidenziale, hanno gia' versato nelle casse del suo avversario, Mitt Romney, la bellezza di 4,8 milioni di dollari. Uni di questi e' Ken Griffin, fondatore di Citadel, un fondo con sede a Chicago, che 4 anni fa aiuto' Obama raccogliendo da solo 100mila dollari. Oggi invece accusa il presidente di aver ingaggiato in America ''una guerra di classe''. Cosi', ha deciso di dare al SuperPac di Mitt Romney 'Restore Our Future' addirittura 1,1 milioni di dollari. ''Per noi e' importantissimo - osserva Griffin - che il prossimo presidente sostenga in modo chiaro che la prosperita' americana deve essere guidata dall'innovazione e dal duro lavoro degli americani, i cui sforzi negli ultimi anni sono stati messi in difficolta' dal peso opprimente dell'intervento pubblico''. Secondo altri ex supporter democratici, ora passati con la destra, Obama ha posto troppa enfasi sull'aumento delle tasse ai ricchi, utilizzando troppo spesso una retorica anti-capitalistica. ''Tutto il mondo della finanza sta passando a Romney perche' sente che il nostro Paese e la nostra economia sono nei guai'', commenta Antony Scaramucci, un altro di questi finanzieri ex fans di Obama. ''Da tanto tempo - aggiunge - cresce l'insoddisfazione nei confronti della Casa Bianca. E sempre piu' gente non vede l'ora di essere coinvolta nella campagna di Mitt Romney''. Del resto, lo stesso Obama, non perde occasione per ribadire le sue critiche alla grande finanza e sottolineare i fortissimi legami di questi ambienti con il candidato repubblicano. Appena ieri sera, durante un incontro di fundraising a Baltimora s'e' scagliato contro chi pensa che ''fare bene il presidente voglia dire umiliare il sindacato e assicurare profitti ai propri investitori''. ''Tu non puoi rendere l'America un Paese piu' forte - ha aggiunto Obama riferendosi a Romney - delocalizzando industrie, chiudendo fabbriche in America e mandando posti di lavoro e profitti all'estero''.  
