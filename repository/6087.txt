#titolo Somalia: liberato giornalista 'scomodo' - Top News
     (ANSA) - MOGADISCIO, 17 MAR - E' stato liberato il giornalista
somalo Abdiaziz Abdinuur condannato per oltraggio alle
istituzioni dopo aver sollevato il caso di una donna che
accusava dei soldati di averla stuprata. Il giudice della Corte
Suprema ha motivato la decisione, spiegando che le accuse nei
confronti del giornalista non sono state provate. Abdinuur e la
donna erano stati entrambi condannati a un anno di reclusione in
primo grado, a febbraio scorso, poi la donna era stata assolta
in appello all'inizio di marzo.
