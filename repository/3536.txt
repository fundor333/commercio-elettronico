#titolo 20 aziende per Apologia golosa Nobile Montepulciano - Vino - Terra&Gusto
  (ANSA) - ROMA -  Apologia golosa del Nobile di Montepulciano. E' l'accattivante nome dell'appuntamento di lunedi' a Roma, nei saloni del St. Regis Grand Hotel, con 20 produttori della cittadina poliziana in provincia di Siena. 
L'evento, che vedra' la partecipazione di venti aziende rappresentative delle differenti zone vitate, filosofie produttive e cifre stilistiche che caratterizzano la denominazione e' organizzata dal Consorzio del Vino Nobile di Montepulciano, in collaborazione con l'Associazione Athen√¶um - L'Ateneo dei Sapori. 
Un banco di assaggio offrira' agli enoappassionati della capitale, (ingresso 5 euro),  un percorso sensoriale che dara' modo di degustare svariate tipologie di vini: dalla Docg Vino Nobile di Montepulciano al Vin Santo, fino al Rosso di Montepulciano, accomunati da un elevato standard qualitativo e da una forte impronta territoriale. (ANSA).  
