#titolo Autostrade: Autovie, domani sostituzione barriere su A4 - Autovie Venete
     (ANSA) - TRIESTE, 25 GEN - Verranno sostituite domani, sabato
26 gennaio, alcune barriere laterali danneggiate da incidenti
lungo l'autostrada A4 Venezia-Trieste. Lo rende noto la
concessionaria Autovie Venete.    Per permettere l'intervento saranno chiusi temporaneamente
brevi tratti delle corsie di marcia in entrambe le direzioni. I
lavori saranno eseguiti di giorno.    Continuano in A4 anche i lavori di messa in sicurezza delle
pareti rocciose nel tratto dopo l'immissione dallo svincolo di
Monfalcone Est, in direzione Trieste. Il tratto, per alcune
centinaia di metri, sara' chiuso dal 28 gennaio al primo
febbraio, dalle 9.00 alle 17.00. Lungo la A23 Udine
sud-Palmanova, dal 28 gennaio al primo febbraio in orario
diurno, saranno infine eseguiti lavori di manutenzione sui
cavalcavia, con chiusura alternata delle corsie di marcia o
sorpasso nelle due direzioni di marcia. (ANSA).
