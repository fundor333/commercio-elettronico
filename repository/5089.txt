#titolo Acqua: abolizione Ato al 31/12, mappa regioni centro Italia - Acqua: Dalle Regioni - Ambiente&Energia
     (ANSA) - ROMA, 28 DIC - Dal 31 dicembre di quest'anno vengono
aboliti gli Ato (Autorita' d'ambito territoriali ottimali), dopo
alcune proroghe degli anni precedenti. Dal primo gennaio 2013
ogni regione dovra' aver previsto uno 'strumento' sostitutivo. In caso di inadempienza subentra il potere sostitutivo del
governo (per il rischio potrebbe correrlo il Lazio).    Questa la mappa di quanto previsto da alcune regioni del
centro Italia:
   - TOSCANA: Il territorio e' suddiviso in un solo Ambito
territoriale ottimale coincidente con la Regione. Lo strumento
individuato e' l'Autorita' idrica toscana; ha le stesse
competenze dei precedenti Ato. Vengono predisposte sei
Conferenze territoriali composte dei sindaci dei comuni
corrispondenti alle aree che veicoleranno al Commissario le
specificita' locali.    - MARCHE: Il territorio e' suddiviso in tanti Ambiti
territoriali ottimali coincidenti con i precedenti. Lo strumento
individuato e' l'Assemblea di ambito (6). Rimangono le stesse
competenza dei precedenti Ato. Viene istituita la Conferenza
regionale del servizio idrico integrato, con compiti di
coordinamento e verifica per garantire l'efficacia, l'efficienza
e l'uniformita' sul territorio regionale del servizio idrico
integrato.    - ABRUZZO: Il territorio viene suddiviso in un Ambito
territoriale unico regionale (Atur) coincidente con la regione. Lo strumento individuato e' l'ente regionale per il Servizio
idrico integrato (Ersi); ha le stesse competenze dei precedenti
Ato. In ciascuna provincia e' istituita l'assemblea dei sindaci
(Assi).    - UMBRIA: Il territorio viene suddiviso in 4 aree, Ati
(Ambiti territoriali integrati) non coincidenti con i precedenti
Ato. Vengono mantenute le stesse competenze degli Ato.
