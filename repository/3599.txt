#titolo FIERE: VIATEC 2013,DAL 21/2 LA FIERA DELLE INFRASTRUTTURE - Qualit√° Alto Adige
 
     (ANSA) - BOLZANO, 18 FEB - Con 119 aziende presenti su una
superficie di 5.000 metri quadrati, dal prossimo 21 febbraio,
''Viatec'' si ripropone nei padiglioni di Fiera Bolzano quale
rassegna di nicchia di alto livello di tutto cio' che fa
riferimento alla costruzione e alla manutenzione di strade,
ponti e gallerie in zone climatiche particolarmente ostili.
   Istituzioni pubbliche e private - oltre a Fiera Bolzano, la
Societa' galleria di base del Brennero, l'Autostrada del
Brennero Spa, la ripartizione servizio strade della Provincia di
Bolzano, l'Universita' di Innsbruck, la ripartizione lavori
pubblici e mobilita' della Provincia di Trento - collaborano
all'organizzazione di un articolato programma di manifestazioni.
   Oltre a varie visite guidate a cantieri, nel programma di
''Viatec 2013'', che chiudera' il 23 febbraio, figurano il
simposio internazionale ''Brenner Congress'' e la consegna del
''Brenner Award''. ''Il Brenner Congress sara' l'occasione per
scambiare idee - ha spiegato Konrad Bergmeister, amministratore
delegato di BBT - si parlera' dello stato di avanzamento dei
lavori per la realizzazione del tunnel di base del Brennero e
delle sue vie di accesso, di mobilita' sostenibile, di
infrastrutture stradali in zone montane con particolare
riferimento alla costruzione e manutenzione di gallerie''.
(ANSA).
           

 
