#titolo Sequestrati 120 kg novellame di sarda - Calabria
     (ANSA) - CORIGLIANO CALABRO (COSENZA), 12 MAR - Centoventi
chili di novellame di sarda sono stati trovati e sequestrati
nella zona dell'alto Jonio cosentino dalla Guardia di Finanza,
che ha denunciato in stato di liberta' la persona che ne era in
possesso. I finanzieri, nel corso di un servizio di controllo
sulla statale 106, hanno scoperto, all'interno di un furgone
diretto verso sud, 24 cassette di polistirolo contenenti il
novellame, il cui valore era di duemila euro.
