#titolo Kroes: 2013 sara' anno broadband,essenziale per futuro Ue - Internet e societ√† - ANSA Europa
     (ANSA) - BRUXELLES, 30 GEN - Il 2013 ''sara' l'anno della
banda larga''. E' l'impegno e la promessa della commissaria Ue
all'agenda digitale Neelie Kroes, che quest'anno ha in cantiere
10 azioni per far si' che si completi il mercato unico europeo,
che ha un valore di 110 miliardi l'anno. L'obiettivo e'
raggiungere la copertura universale della banda larga di base
entro la fine di quest'anno, e di quella veloce entro il 2020.    ''Sono in uno spirito combattivo'', ha avvertito la
commissaria, perche' la banda larga deve essere ''al centro
della strategia digitale'' in quanto e' ''ossigeno digitale,
ossigeno economico'', e tutti i nuovi servizi che hanno un
impatto sulla vita quotidiana ''sono costruiti su queste
fondamenta''. La parola d'ordine e' ''produrre risultati'', per
questo la Kroes ha promesso un pacchetto di 10 misure entro
quest'anno ''per rendere il mercato europeo piu' integrato,
coerente ed efficiente''. Primo, un nuovo quadro di norme per la
banda larga fissa, che dovrebbe arrivare, ha annunciato la
commissaria, a luglio, in modo da stimolare gli investimenti. Poi un piano d'azione per il wireless, che arrivera' a inizio
primavera, ma anche l'attuazione del programma per le politiche
dello spettro radio, il sostegno al roll-out della banda larga
tramite i project bond, il taglio dei costi burocratici per la
realizzazione dei progetti di tlc, nuove regole sugli aiuti di
stato specifiche per la banda larga e una maggiore trasparenza
sulla velocita' delle connessioni. Infine, una serie di linee
guida sulla neutralita' di Internet, una nuova raccomandazione
Ue sul servizio universale nella societa' digitale e una serie
di azioni per stimolare la domanda per la banda larga, tra cui
la modernizzazione delle norme sul copyright.
