#titolo Enea, 1100 impianti chimici rischio sismico - Rifiuti & Inquinamento - Ambiente&Energia
  ROMA - Sono oltre 1.100 gli impianti chimici a Rischio di incidente rilevante (Rir) in Italia, in alcuni casi con elevata importanza strategica. L'area piu' esposta e' quella della Sicilia orientale, come i petrolchimici di Priolo Gargallo e di Milazzo. Questo quanto emerge dal convegno organizzato dall'Enea a Roma - in collaborazione con il Glis (Gruppo di lavoro isolamento sismico), con il patrocinio dell'Accademia dei Lincei, dell'Accademia delle Scienze - sulla sicurezza sismica degli impianti chimici piu' a rischio, che secondo l'Agenzia possono esser messi in sicurezza facendo adeguando gli impianti, facendo prevenzione grazie alle nuove tecnologie. 
''Il problema della sicurezza degli impianti in Italia - osserva Giovanni Lelli, commissario dell'Enea - e' un aspetto che non possiamo affatto sottovalutare, dato che quasi tutto il nostro territorio e' esposto al rischio sismico. La consapevolezza della vulnerabilita' del nostro territorio - prosegue Lelli - richiede una cultura della prevenzione e l'attuazione di interventi di messa in sicurezza, i cui costi sono nettamente inferiori a quelli necessari per la bonifica e la ricostruzione dopo un incidente''. Le situazioni piu' a rischio - spiega l'Enea - devono esser ''valutate in funzione della pericolosita' sismica, della vulnerabilita' e delle potenziali conseguenze dannose sulla popolazione e sull'ambiente''.  
