#titolo Corea del Sud: Huh Jung-Moo - Gli Allenatori - Mondiali Sudafrica
  Huh Jung Moo, sud-coreano, classe 1955, è stato un affermato giocatore del suo paese, ruolo centrocampista, vestendo le maglie di Korean Navy (dal 1978 al 1980), Psv Eindhoven (dal 1980/81 al 1982/83) e Hyundai Horang (dal 1984 al 1986) disputando anche 3 partite ai Mondiali di Messico ’86 con la propria nazionale, dove segnò un gol proprio all’Italia. Intrapresa la carriera tecnica, entra nello staff federale della nazionale sud-coreana, che aveva come C.T. Lee Hoe Taik (dal 1989 al 1990), poi diventa allenatore in prima guidando, nell’ordine, Posco Atoms (dal 1990 al 1992, vincendo il campionato del 1992), Hyundai (1993), Pohang Atoms (dal 1993 al 1994). 
 Nel 1995, in agosto, assume per la prima volta la guida tecnica della nazionale sud-coreana, per una sola partita, prima di guidare il Chunnam Dragons, dal 1995 al 1998 (vincendo la coppa nazionale nel 1997). Dal 1998 al 2000 fa un secondo ciclo alla guida della nazionale maggiore sud-coreana. Dal 2000 al 2004 rimane in federazione, coprendo vari ruoli. Torna ad allenare nel 2004, restando un triennio ancora al Chunnam Dragons (vincendo altre 2 coppe nazionali, nel 2006 e 2007). Dal 2007 è selezionatore della Corea del Sud per il suo terzo mandato.  
