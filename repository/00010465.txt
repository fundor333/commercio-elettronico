#titolo Lazio: Barillari (M5S), contesteremo ogni voto annullato  - Elezioni 2013
"Continuano ad annullare le schede con la preferenza a Grillo. E' inconcepibile, la legge dice che il voto è valido. Contesteremo le schede annullate una per una". Così il candidato a presidente del Lazio Davide Barillari di M5S sui voti di preferenza con scritto 'Grillo'. "Non abbiamo dati precisi, sta accadendo anche in Lombardia, ma in misura ridotta. Contesteremo ogni voto perché sia riconosciuto valido. Speriamo che le autorità intervengano", ha concluso. 
 M5S, SU SCHEDE NULLE PRONTI A FARE RICORSO -  ''Sulle schede annullate nei seggi del Lazio siamo pronti a fare ricorso''. Lo rende noto il Movimento 5 stelle a proposito delle ''migliaia di schede'' che i presidenti di seggio stanno annullando nel Lazio perche ''gli elettori nello spazio della preferenza hanno scritto Grillo''. "Ricorreremo in tutte le sedi", spiega Alessandro Canali, avvocato del M5S del Lazio annunciando l'intenzione di contestare "le migliaia di schede" annullate in decine di seggi. "Arrivano centinaia di segnalazioni per migliaia di voti - spiega - Ci appelliamo alla legge 108 del '68. Essendo Grillo parte del nome del Movimento, e' evidente che la volontà dell'elettore è chiara. Per noi si tratta di un rafforzativo". "Ci appelliamo a tutti i rappresentanti di lista per contestare le schede nulle", conclude Canali. 
    
            
       
      Indietro             
     
            
