#titolo Ue: bilancio 2014-2020, 10,4 mld per pesca e Life  - Dal Mare - Terra&Gusto
  BRUXELLES - Il fondo europeo per la pesca e gli affari marittimi, insieme al fondo che tutela interventi per l'ambiente e i mutamenti climatici (Life) avranno a disposizione quasi 10,4 miliardi di euro sul bilancio europeo 2014-2020, in base all'accordo politico raggiunto nel recente vertice europeo a Bruxelles. 
I capi di stato e di governo - spiegano esperti del settore - nelle loro conclusioni si sono pronunciati sull'insieme del capitolo di spesa che riguarda gli aiuti all'agricoltura e gli interventi sui mercati, lo sviluppo rurale, la pesca e Life. All'ammontare dei finanziamenti 2014-2020 per la pesca e Life si giunge per deduzione in quanto i fondi per l'intero capitolo di spesa - hanno scritto i leader Ue - "non potranno superare i 372,2 miliardi di euro, di cui 277,8 miliardi sono destinati alle spese connesse al mercato e ai pagamenti diretti in agricoltura". Se a questi si aggiungo "gli 84,93 miliardi per il sostegno allo sviluppo rurale", per il fondo della pesca e per Life restano 10,39 miliardi di euro, su cui i leader europei non si sono pronunciati, lasciando di fatto decidere il Consiglio dei ministri di settore sulla ripartizione tra gli Ã¹stati membri, in codecisione con il Parlamento Ue.  
