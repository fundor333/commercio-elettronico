#titolo A Taste compratori esteri in aumento (+38%) - Fiere&Eventi - Terra&Gusto
  (ANSA) - FIRENZE - L'estero continua a rappresentare una boccata d'ossigeno per le piccole aziende italiane, anche quelle enogastronomiche. All'ultima edizione di Taste, il salone del gusto organizzato da Pitti Immagine alla Stazione Leopolda dal 9 all'11 marzo, i compratori esteri sono in aumento del +38%, con presenze da piu' di 40 paesi. 
Nei tre giorni i visitatori sono stati 13.500, di cui 3.500 i buyer registrati (+6% rispetto a un anno fa), in crescita le ragioni sociali (+14%). Ma dall'estero e' stata registrata una presenza importante, sopratutto dai principali mercati europei, da Stati Uniti, dal Far East asiatico (Giappone, Cina, Taiwan, Hong Kong), da Israele, Emirati Arabi e Libano, Turchia, Messico, Peru', Australia. 
Le performance migliori le hanno fatte registrare i compratori da Stati Uniti, Giappone e dai paesi del Nord-Europea. Nei tre giorni di vendita il negozio allestito alla Leopolda, dove era possibile acquistare i prodotti delle 280 aziende presenti, ha registrato quasi 22.000 prodotti venduti.(ANSA).  
