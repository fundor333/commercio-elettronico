#titolo Nautica: Barchebook, primo social network per le barche - Nautica e Sport - Mare
  (ANSA) - GENOVA, 5 FEB - La ripresa della nautica passa anche attraverso i social network. E' questa la sfida di barchebook  ( www.barchebook.com ), che si propone come punto di riferimento per appassionati di barche, navigatori, armatori, porti e infrastrutture, aziende, cantieri e operatori, con l'obiettivo di condividere la propria passione e creare anche opportunita' di business. 
Attraverso barchebook e' possibile pubblicare foto e commenti sulle proprie avventure in mare, cosi' come mettere in vendita la propria imbarcazione o cercare la migliore occasione per l'acquisto. Da pochi giorni e' attivo anche il Forum, dove aprire discussioni e approfondire tematiche particolari legate al mondo nautico, mentre nella sezione ''sondaggi'' e' possibile avviare dibattiti su specifici avvenimenti o su come migliorare un proprio prodotto. 
Oggi nella comunita' di barchebook ci sono circa 1300 iscritti, mentre l'incremento delle adesioni cresce al ritmo di 100 registrazioni a settimana.(ANSA).  
