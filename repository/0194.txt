#titolo Peres chiede a Ue misure per fermare Hezbollah - Altre news - ANSA Europa
     (ANSA) - BRUXELLES, 7 MAR - L'Ue deve prendere misure contro
Hezbollah che ''deve essere fermato'', altrimenti il movimento
''terrorista'' potra' pensare ''che tutto gli e' permesso''. Lo
ha detto Simon Peres dopo un incontro col presidente della
Commissione Ue, Jose' Manuel Barroso. ''So che l'Europa non ha
intenzione di permettere il terrorismo - ha detto il presidente
israeliano - Spero quindi che Hezbollah sara' richiamato
all'ordine''. Ha poi aggiunto che il movimento e' intervenuto in
Siria ''senza il permesso del governo libanese''.    Dal canto suo Barroso ha pero' rilevato che non e' possibile
decidere l'inclusione di Hezbollah nella lista nera dei
movimenti terroristi prima che siano concluse le indagini e
siano incriminati gli autori dell'attentato di Burgas. Indagini
e processo ''mostreranno se dovremo fare passi politici e
prendere decisioni, non possiamo decidere prima'' ha detto il
presidente della Commissione europea.    Peres, chi ieri si e' incontrato anche con il presidente
permanente del Consiglio Ue Herman Van Rompuy, ha parlato anche
di Iran sottolineando che la corsa nucleare di Teheran va
fermata ''preferibilmente con mezzi politici e diplomatici, ma
senza compromessi'' cioe' senza rinunciare all'opzione militare. Il presidente israeliano ha poi affermato che ''le sanzioni
hanno avuto un effetto anche superiore alle attese, ma ancora
non hanno fatto abbastanza'' ed ha accusato Teheran di essere
''il centro del terrorismo internazionale e delle violazioni dei
diritti umani''.    (ANSA).
