#titolo Porti:Termini Imerese;in aumento traffico passeggeri e merci - Autorit√† Portuali Sicilia - Mare
     (ANSA) - PALERMO, 18 MAR - ''Con l'ampliamento della
circoscrizione territoriale dell'Autorita' portuale di Palermo
al porto di Termini Imerese, si e' avviato un ampio processo di
pianificazione dei traffici, in un'ottica di sistema, con il
porto di Palermo, e di promozione della logistica e
dell'intermodalita', specializzando il porto di Termini Imerese
nel traffico ro-ro, soprattutto di merci''. Lo ha detto il
commissario dell'Autorita' portuale di Palermo, Nino Bevilacqua,
facendo il bilancio dei suoi otto anni da presidente dell'ente. 
    ''L'ampliamento - ha proseguito - e' una risorsa che serve a
valorizzare il sistema produttivo dei porti di Palermo e
Termini, sotto il profilo dell'accrescimento della
competitivita', dell'abbattimento dei costi, della
razionalizzazione dei trasporti, lo sviluppo della logistica e
il miglioramento delle aree retro portuali. Oltre alla
necessita' di potenziare la funzione dei porti come distretti
logistici''.    I risultati raggiunti in pochi anni risultano in
controtendenza rispetto agli anni precedenti, registrando un 
trend di crescita nella movimentazione di merci tradizionali e,
soprattutto, nel traffico roll on-roll off. Si e' passati da
688.324 tonnellate  nel 2004 a 1.020.200 tonnellate nel 2007,
con un incremento pari a 48% circa. 
   Per l'anno 2010 il trend si e' confermato fortemente positivo
rispetto all'anno 2009 (1.723.841 t.). Sino al 2008 il traffico
passeggeri era sostanzialmente limitato agli autotrasportatori e
si contavano mediamente meno di 300 passeggeri all'anno: annessa
Termini alla circoscrizione dell'Autorita' portuale di Palermo e
con l'apertura di linee dedicate, si sono registrati 14.307
passeggeri nel 2009 e 63.972 passeggeri nel 2010. (ANSA).
