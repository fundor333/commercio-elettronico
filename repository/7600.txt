#titolo Il live blog del Forum di Berlusconi all'ANSA: 'Intese col Pd al Senato? Pdl non serve, c'è Grillo' - Politica
Una 'rivoluzione' nel fisco quella che prometto il leader del Pdl ad  Ansa Forum: 'In 4 anni vogliamo abrogare interamente l'Irap', ha detto, mentre sul fronte Irpef 'l'obiettivo e' la creazione di due aliquote  al 23% e al 33%'. 'Noi pensiamo, come tutti sanno, che si possa e di  debba ridurre la spesa pubblica per ridurre la pressione fiscale.  Obiettivo è abbassare di un punto all'anno e di due punti la spesa  pubblica. Poi il Cavaliere non risparmia gli attacchi al governo tecnico  di Monti accusandolo di aver seguito 'l'input dell'Unione europea' e in  particolare della Germania'. 
 'Non credo che al Senato abbiano bisogno di noi', dice Berlusconi nel corso del forum dell'ANSA sull'ipotesi, in caso di pareggio al Senato, di un governo di solidarietà nazionale. L'ex premier sottolinea infatti che gli eventuali voti mancanti a palazzo Madama possano arrivare dal Movimento 5 stelle di Beppe Grillo: "Abbiamo avuto la pessima sorpresa di vedere che più dell'80% delle persone candidate nelle sue liste provengono da ambienti dell'estrema sinistra, dei centri sociali e dei no tv". "Tra questi - aggiunge - la sinistra può trovare candidati di sostegno, magari con un cambio di casacca, anche perché loro non li vedo tanto compatti". 
   
  
