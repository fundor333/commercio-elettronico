#titolo Strage Natale: ergastolo al responsabile - Basilicata
     (ANSA) - POTENZA, 12 MAR - Al termine di una camera di
consiglio durata un'ora, la Corte d'assise di Potenza ha
condannato all'ergastolo Ettore Bruscella, di 78 anni, l'uomo
che la sera della vigilia di Natale del 2011 uccise a Genzano di
Lucania (Potenza) - con diversi colpi di fucile - una donna,
Antonietta Di Palma (55 anni), e due dei suoi figli, Maria
Donata e Matteo Menchise, di 31 e 27 anni. In aula, come in ogni
udienza passata, erano presenti parenti e amici delle vittime,
con le loro foto fra le mani.
