#titolo Kate, tacco alto si incastra nel tombino - Top News
     (ANSA) - LONDRA, 17 MAR - Il tacco alto ''tradisce'' la
duchessa di Cambridge. Kate Middleton, che insieme al marito
William ha preso parte alla parata militare per il giorno di San
Patrizio in una caserma nello Hampshire, e' rimasta incastrata
nella grata di un tombino mentre salutava i soldati e si e'
aggrappata al marito, sempre al suo fianco, per evitare di
cadere. La duchessa ha lottato un paio di minuti per liberare il
tacco e si e' subito ripresa, proseguendo nei saluti.
