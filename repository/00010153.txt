#titolo Alimentare: Commissione ricerca candidati per Forum Europeo - Agroalimentare - ANSA Europa
  BRUXELLES - La Commissione europea lancia un invito a presentare candidature per la selezione di esperti che parteciperanno ai lavori del Forum ad alto livello per un migliore funzionamento della filiera alimentare. Nel dicembre scorso infatti, Bruxelles ha deciso di  prolungare di due anni  il mandato del Forum istituito nel 2010, rivedendone la sua composizione sulla base di un invito pubblico a candidarsi. 
 
L'obiettivo del gruppo e' di assistere la Commissione nello sviluppo della politica industriale nel settore  agroalimentare . 
 
L'invito e' aperto, per la selezione dei membri diversi dalle  autorita' nazionali , che verranno selezionati tra aziende coinvolte nell'industria agroalimentare, nel commercio e nella distribuzione dei prodotti. Ma anche tra associazioni e federazioni che rappresentano tutta la filiera e organizzazioni non governative che hanno esperienza nel settore. 
 
La Commissione selezionera' i membri per un  mandato di un anno rinnovabi le. Le domande dovranno giungere all'indirizzo e.mail ''entr-food-forum@ec.europa.eu'' entro il prossimo 8 febbraio. I partecipanti saranno designati dal primo marzo 2013. 
 
Il bando e' aperto ai membri attuali che auspicano un rinnovo del loro mandato.  
