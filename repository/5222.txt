#titolo Le Vuvuzela arrivano a Milano e vanno a ruba - Scopri il Sudafrica
 (ANSA) - MILANO - Sono appena arrivate a Milano ma vanno a ruba con tale velocita' che ottenerne una e' un'impresa. Si tratta delle vuvuzelas, le simpatiche ma fastidiose trombette colorate che spopolano tra i supporter dei Mondiali di Calcio in Sudafrica e che sollevano le proteste di tanti telespettatori per lo sgradevole e assordante suono di sottofondo. 
 Le vuvuzelas vengono distribuite gratuitamente dall'Ente del Turismo sudafricano in uno spazio nel centro del capoluogo lombardo, ma nonostante una fornitura da mille pezzi al giorno, non bastano nemmeno per mezza giornata. ''Stamani ne abbiamo finite 700 in tre ore, e adesso dobbiamo mandare via decine di persone per volta perche' fino a domani non ne avremo piu''', racconta Laura, una delle gestrici dello spazio South Africa house, l'unico posto in Italia dove al momento si puo' trovare, e gratis, una vuvuzelas originale. 
 Intanto i software che riproducono fedelmente il suono delle trombette ronzanti spopolano anche su l'iPhone. L'applicazione gratuita e' in testa alla classifica delle piu' scaricate mentre quella a pagamento (0,79 euro) si assesta in terza posizione. 
    
