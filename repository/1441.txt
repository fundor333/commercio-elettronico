#titolo Gb, sedicenne accoltellata a morte su bus  - Mondo
  LONDRA- E' stata accoltellata su un autobus nel centro di Birmingham mentre andava a scuola. Una ragazza britannica di 16 anni è morta così questa mattina, quando è stata colpita da un ventenne che la polizia sta ora cercando. La studentessa si è accasciata al suolo dopo aver subito il colpo e i passeggeri del bus, sconvolti dalla scena a cui avevano assistito, hanno tentato di soccorrerla. Ma è stato tutto inutile: i paramedici, una volta arrivati sul posto, hanno constatato la morte della ragazza.  
