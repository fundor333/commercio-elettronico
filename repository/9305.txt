#titolo Cina:Xi Jinping presenta 'nuova' Pechino - Top News
     (ANSA) - PECHINO, 17 MAR - Il nuovo presidente cinese Xi
Jinping ha chiuso oggi su una nota nazionalista i lavori
dell'Assemblea nazionale del popolo, esaltando il ''socialismo
con caratteristiche cinesi'' e invitando le forze armate ad
essere ''pronte a vittoriosi combattimenti''. Parlando subito
dopo di lui nella Sala dell'Assemblea del Popolo su piazza
Tianamen, il nuovo premier Li Keqiang ha invece voluto mostrare
il volto moderno e pacifico della Cina.
