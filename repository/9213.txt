#titolo Conclave oggi al via - Lazio
     (ANSA) - CITTA' DEL VATICANO, 12 MAR - Si apre oggi il
Conclave che eleggera' il successore di Benedetto XVI. Dopo
essersi trasferiti nella residenza Santa Marta, in Vaticano, i
cardinali parteciperanno alle 10.00 di stamane nella basilica di
San Pietro alla messa ''pro eligendo Pontifice'' celebrata dal
decano del Sacro Collegio, Angelo Sodano. Quindi alle 16.30
avranno luogo l'ingresso in Conclave e il giuramento per
l'elezione del Papa, cui potra' seguire la prima votazione e
conseguente 'fumata'.
