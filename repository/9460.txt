#titolo Donna trovata morta spezzino,e' omicidio - Liguria
     (ANSA) - LA SPEZIA, 14 MAR - La mano destra mozzata, e varie
ferite, forse coltellate, inferte al corpo e alla testa. Sono i
macabri dettagli dell'omicidio scoperto oggi in una villetta di
Castelnuovo Magra (La Spezia). Vittima una settantasettenne
pensionata, Marisa Morchi, trovata in un lago di sangue dalla
figlia. Sull'episodio indagano i carabinieri, coordinati dal Pm
Luca Monteverde. Non si esclude nessuna pista, come quella della
rapina finita male.
