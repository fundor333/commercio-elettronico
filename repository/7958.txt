#titolo Hugh Hefner sposa la 'coniglietta' - In Breve
NEW YORK - Anno nuovo, vita nuova per Hugh Hefner, 86 anni: prima della mezzanotte, il patron di playboy Hugh Hefner ha finalmente sposato la ex coniglietta Crystal Harris, 26 anni, dopo che il loro fidanzamento era naufragato all'ultimo momento prima delle nozze nel giugno del 2011. 
 Ma al cuor non si comanda e Hugh e Crystal si sono ritrovati e cosi' la cerimonia e' stata infine celebrata nella dimora Playboy a Los Angeles, in California.    Secondo fonti di stampa e' stato un evento intimo, riservato a familiari e a pochi amici, niente a che vedere con gli oltre 300 inviti che erano gia' stati spediti per le nozze poi annullate all'ultimo momento. 
 I neoconiugi hanno condiviso la loro gioia con gli ammiratori attraverso Twitter. ''Oggi e' il giorno in cui divento la signora Hefner. Sono davvero felice, fortunata e benedetta'', ha cinguettato Crystal. Alcune ore dopo, a sua volta Hugh ha twittato: ''Crystal ed io ci siamo sposati alla vigilia del nuovo anno...Amo questa ragazza!''.Â   
