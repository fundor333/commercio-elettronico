#titolo Tentata estorsione, 5 arresti in Friuli - Friuli Venezia Giulia
     (ANSA) - SACILE (PORDENONE), 15 MAR - Cinque persone sono state
arrestate dai Carabinieri della Compagnia di Sacile (Pordenone)
per l'ipotesi di reato di estorsione e tentata estorsione
aggravata. L'attivita' investigativa era iniziata nel dicembre
scorso, quando due imprenditori friulani si erano rivolti
all'Arma denunciando di essere stati ricattati da alcuni
soggetti che dicevano di far parte di organizzazioni mafiose e
minacciavano di dare corso a ritorsioni se le vittime non
avessero pagato una sorta di ''pizzo''.
