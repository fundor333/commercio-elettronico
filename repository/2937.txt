#titolo Venezuela, accuse Maduro contro Cia - Mondo
     (ANSA) - CARACAS, 17 MAR - Il presidente ad interim del
Venezuela Nicolas Maduro ha lanciato oggi un appello al
presidente degli Stati Uniti, Barack Obama, chiedendogli di
intervenire per bloccare un piano ordito da ''funzionari del
Pentagono e della Cia'' per uccidere il candidato oppositore
Henrique Capriles e dare la colpa al governo ''chavista'' e
creare il caos.''Lancio un appello al presidente Obama in nome
del senso di responsabilita' del governo statunitense'' ha detto
Maduro in un'intervista televisiva.
