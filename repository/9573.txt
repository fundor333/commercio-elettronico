#titolo Cercano asparagi e trovano cadavere - Sardegna
     (ANSA) - CARBONIA, 17 MAR - Un cadavere in avanzato stato di
decomposizione è stato trovato nelle campagne fra Sirai e
Barbusi, alla periferia di Carbonia, da due cercatori di
asparagi che hanno allertato i carabinieri della Compagnia di
Carbonia. I resti, che potrebbero esser di un uomo, sono ora a
disposizione dell'autorità giudiziaria che dovrà accertare
identità e cause del decesso. Non viene escluso possa trattarsi
di Domenico Carchidi, 47 anni, senza fissa dimora, scomparso a
Carbonia il 15 novembre 2011.
