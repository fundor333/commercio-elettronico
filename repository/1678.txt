#titolo Caduto su vetri dopo furto, muore - Puglia
     (ANSA) - TARANTO, 15 MAR - E' morto nella sala di
rianimazione dell'ospedale 'Santissima Annunziata' di Taranto
Giovanni Gualano, di 44 anni, di Pulsano (Taranto), l'uomo che
ieri pomeriggio era rimasto ferito poco dopo che - secondo gli
investigatori - aveva rubato alcune bottiglie in un discount:
durante la fuga e' inciampato, cadendo e ferendosi sulle
bottiglie infrante. Gualano ha riportato profonde ferite e i
vetri gli hanno reciso l'arteria femorale della coscia destra.
