#titolo Dipendenti rubano abiti, arrestate - Toscana
     (ANSA) - FIRENZE, 13 MAR - Hanno rubato centinaia di capi di
abbigliamento, per circa 200.000 euro, dal magazzino della ditta
di Campi Bisenzio dove lavorano come operaie. Due donne di 34 e
39 anni, incensurate, sono state arrestate dai carabinieri per
furto aggravato continuato e ricettazione. La merce rubata,
trovata nelle loro case, e' stata sequestrata. Ieri sera le due,
incastrate anche dalle telecamere montate dagli investigatori
nel magazzino, sono state sorprese mentre caricavano in auto
capi rubati.
