#titolo Paul Gascoigne - Protagonisti
Paul Gascoigne è ricoverato in terapia intensiva in un ospedale di Phoenix (Arizona), dove era arrivato lunedì scorso per sottoporsi ad una cura disintossicante dall'abuso di alcool. Vizio che, associato alla depressione, lo tormenta da anni. La prima destinazione dell'ex nazionale inglese (45 anni, una carriera tra Tottenham, Lazio, Glasgow Rangers e Newcastle), è stata una clinica specializzata, ma "purtroppo ha reagito molto male alla cura disintossicante - ha raccontato un suo amico, l'ex giocatore Gary Mabbutt, intervistato da SkySport - e dalla clinica si è preferito spostarlo in ospedale". 
 Il viaggio della speranza di Gascoigne è stato permesso da un gruppo di amici che gli hanno pagato il soggiorno e le cure negli Usa. "E' stato trasferito in terapia intensiva dove può essere monitorato costantemente. Ho parlato questa mattina con i medici che hanno in cura Paul in Inghilterra - ha aggiunto Mabbutt -. Mi hanno detto che sperano possa tornare presto in clinica per riprendere il trattamento. Ma la strada potrebbe essere lunga". John McKeown, che ha in cura Gascoigne da oltre 10 anni, in un comunicato ha smentito che il suo paziente sia in pericolo di vita. "Paul ha subito gravi complicazioni in seguito alla cura disintossicante, fatto non inusuale nelle persone che bevono molto. Il suo trasferimento è stato deciso per evitare un ulteriore aggravamento. Dall'ospedale mi hanno però assicurato che è in gra  
