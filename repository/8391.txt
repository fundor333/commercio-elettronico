#titolo Zdenek Zeman - Protagonisti
La Roma di Zeman cala il poker e, come nel 1998, centra la quarta vittoria consecutiva in campionato proprio contro la Fiorentina. Nel 4-2 rifilato ai viola, agganciati in classifica, la parte del leone spetta a Francesco Totti, autore di una doppietta (221 in Serie A, meno quattro da Nordahl) e un assist per la rete conclusiva di Osvaldo. Il capitano della Roma, a 36 anni, continua ad essere il vero trascinatore della squadra giallorossa che si permette anche il lusso di rinunciare in partenza a De Rossi, comunque sostenuto dalla Curva Sud in questo momento non certo positivo con cori e striscioni ('Daje Dani√©, ricominciamo!'). Il successo che rilancia la Roma serve anche per allontanare le critiche ricevute per un cammino non sempre impeccabile.  
