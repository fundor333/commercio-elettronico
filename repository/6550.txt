#titolo Germania vince come 40 anni fa - Mondiali Sudafrica
  (ANSA) - ROMA - Quarant'anni dopo, ai Mondiali di calcio si e' ripresentata una 'finalina' tra Germania e Uruguay, ed e' finita come allora: con la vittoria dei tedeschi, anche se stavolta con un bilancio di gol piu' consistente. 
 A Messico 1970, infatti, furono queste due squadre (anche se la Germania allora era ancora Ovest) a giocare la finale per il 3/o posto. Se l'aggiudicarono i tedeschi per 1-0, con gol di Overath. La partita fu arbitrata dall'italiano Sbardella.     L'Uruguay vi era arrivato perdendo in semifinale contro il Brasile per 3-1; la Germania Ovest con la 'storica' sconfitta per 4-3 dall'Italia (gol decisivo di Rivera nel secondo tempo supplementare). 
 Stavolta, la Germania e' approdata alla finale 'minore' perdendo in semifinale per 1-0 con la Spagna. La 'celeste', invece, in seguito alla sconfitta per 3-2 dall'Olanda.    Questa sera, la sfida per la 'medaglia di bronzo' del calcio mondiale e' stata vinta dalla Germania sempre con un gol di scarto: ma per 3-2 invece che per 1-0.  
