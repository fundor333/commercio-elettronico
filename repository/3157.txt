#titolo Minaccia con martello autista bus - Umbria
     (ANSA) - TERNI, 13 MAR - Voleva a tutti i costi scendere dalla
porta anteriore dell'autobus di linea, e la risposta negativa
dell'autista, che lo ha fatto scendere da quella centrale, lo ha
indispettito a tal punto che, risalito dopo poco sulle stesso
pulman, con un martello ha minacciato l'autista: per questo un
tunisino di 19 anni e' stato denunciato dalla volante a Terni
per ingiurie, minaccia pluriaggravata e interruzione di pubblico
servizio. Con la polizia ha motivato il gesto dicendo di essere
stressato.
