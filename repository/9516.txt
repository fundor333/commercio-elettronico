#titolo Sos rughe viso,sono campanelli allarme salute - Estetica - Salute e Benessere
  Se i chiaroveggenti leggono nei solchi delle mani il futuro, e' possibile che le rughe sul viso indichino molte caratteristiche della nostra salute e dello stato di benessere o, al contrario, di stress. Il paragone lo fa la Societa' americana di chirurgia estetica plastica (Asaps), i cui esperti 'leggono' e interpretano il tipo di rughe, solchi profondi e piccoli increspamenti della pelle del viso come segnali di stress e campanelli di allarme per la salute. 
I solchi profondi sul viso indicano in primis la carenza di sonno, sottolineano gli esperti: ''Le ore di sonno dormite per notte hanno il piu' alto impatto complessivo sulla salute e sul benessere aumentando il livello di stress che si riflette subito sul viso'', segnala l'Asaps. Le rughe compaiono soprattutto se si dormono gran parte delle ore nella stessa posizione: ''I solchi lunghi sul viso e sul collo segnalano anche che sia meglio voltarsi su un fianco o passare dalla posizione supina a prona, insomma cambiare piu' spesso la posizione con cui si riposa'', affermano i chirurghi estetici. La pelle stanca, spenta e ricoperta di rughe indica anche il fatto che si cucina e si mangia poco a casa. 
''Mangiare al fast-food o al bar per la pausa pranzo oppure al ristorante non premette di conoscere il tipo di ingredienti usati nei cibi e induce a mangiare male. Per mostrare una pelle soda e sana sarebbe bene cucinare a casa il piu' possibile, includendo nella dieta i cibi affini alla pelle, come cavoli verdi, spinaci, mirtilli e noci'', sottolinea l'Asaps. 
Inoltre, se le rughe e le macchie compaiono sul viso nonostante l'estate si faccia uso di filtri solari, avvertono gli specialisti, cio' significa che si stanno sottovalutando i danni indotti dai raggi ultravioletti che colpiscono la pelle anche in citta' e che possono provocare la formazione di tumori cutanei. I medici consigliano dunque di mettere in borsa un idratante dotato di filtro solare (SPF) e di spalmarlo piu' volte durante la giornata, sia in citta' sia in auto.  
