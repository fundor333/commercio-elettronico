#titolo Un impianto per 'indipendenza energetica' per casa e azienda - Speciali ed Eventi - Ambiente&Energia
  Un sistema progettato per garantire l'autonomia energetica per casa e azienda: la soluzione per la cosiddetta 'indipendenza energetica' e' stata presentata oggi in occasione dell'ultima giornata di Solarexpo a Verona, la fiera dedicata alle energie rinnovabili e alla generazione distribuita. Il progetto e' stato illustrato da Energy Resources, che ha presentato in anteprima lo Smart Energy System (Ses). 
 ''Si tratta - ha dichiarato l'Ad Enrico Cappanera- di un'autentica rivoluzione per il settore. Il sistema si compone di un impianto fotovoltaico per produrre energia, di una pompa di calore in sostituzione della caldaia, e di sistemi di accumulo dell'energia, uniti ad un'intelligenza di controllo brevettata, che consentono di controllare e gestire i flussi energetici, garantendo l'energia elettrica per ogni uso e la climatizzazione''.  
 ''Con questo sistema - ha aggiunto Cappanera - l'utente sara' quindi in grado di utilizzare l'energia prodotta secondo le proprie esigenze, consumandola direttamente, immagazzinandola nei gruppi di accumulo o vendendola sul mercato quando piu' vantaggioso. In caso di sovrapproduzione, il sistema e' in grado di gestire autonomamente lo stato dei flussi energetici e l'accumulo''.  
