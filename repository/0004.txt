#titolo Basket: Nba, striscia-record per Miami - Altri Sport
Quindicesima vittoria di fila e record per Miami che va a vincere anche a Minneapolis sul campo dei Minnesota Timberwolves (97-81). La firma sulla striscia piu' vincente della storia Nba la mette ancora una volta Wade con 32 punti e 10 assist.    Un super Bargnani non basta invece a Toronto per evitare la sconfitta casalinga (125-118) contro Golden State. Il tabellino del 'Mago' alla fine segna 26 punti e 7 rimbalzi ma non sono sufficienti a contenere gli ospiti trascinato da un ispiratissimo Lee (29 punti). Sono andate meglio le cose invece per l'altro azzurro, Danilo Gallinari (7 punti e 5 rimbalzi), che contribuisce alla vittoria di Denver su Atlanta (104-88).    Tra le altre partite della notte Nba New York vince contro i Cleveland Cavaliers ma la perde Carmelo Anthony in avvio per un infortunio al ginocchio. I Knicks comunque chiudono con la quarta vittoria nelle ultime cinque partite rimontando da un problematico 52-30 nel corso del secondo quarto. Continua anche la striscia vincente di Milwaukee che sul filo di lana e all'overtime ha la meglio sugli Utah Jazz 109-108. 'Colpo' infine di Orlando a New Orleans: i Magic superano gli Hornets 105-102 con un gran finale e aggrava la crisi di New Orleans che perde la seta partita negli ultimi otto incontri. 
 Questi i risultati dell'ultimo turno Nba.  
NY Knicks    102    CLEVELAND   97  
MILWAUKEE    109    Utah        108 dts  
Orlando      105    NEW ORLEANS 102  
Miami        97     MINNESOTA   81  
DENVER       104    Atlanta     88  
PORTLAND     122    Charlotte   105  
GOLDEN STATE 125    Toronto     118  
