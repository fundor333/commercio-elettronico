#titolo Grillo: 'Politici prendono fuoco, non resterà che cenere' - Politica
"Oggi va di moda il fuoco amico. Santandeché contro il manichino Alfano. Renzi contro Bersani. CL contro Forminchioni. E' solo la premessa di qualcosa di più inquietante, ai limiti dell'orrido: la combustione umana spontanea. Un fenomeno naturale che ha già fatto delle vittime, in cui un corpo umano prende fuoco e brucia senza fonti esterne. Il politico si incendia da dentro, spontaneamente, e di lui rimane solo cenere. Se bussate alla porta di Veltroni, Casini, Berlusconi o D'Alema, ad esempio, di loro troverete solo un mucchietto di polvere da raccogliere con scopino e paletta e guanti di gomma. Essi furono, siccome immobili. Poi, per una normale questione di igiene, ricordatevi di spalancare le finestre". Lo scrive Beppe Grillo in un editoriale pubblicato sul suo sito.  
