#titolo Venezia: Sette premi collaterali a L'Intervallo - Spettacolo
di Francesca Pierleoni 
 VENEZIA - E' un italiano della sezione Orizzonti, L'INTERVALLO di Leonardo di Costanzo, il film che ha trionfato, con sette riconoscimenti, tra i premi collaterali della 69/a Mostra del cinema di Venezia. Fra i più premiati anche PIETA' di Kim Ki-duk e il saudita WADJDA di Haifaa Al Mansour con tre riconoscimenti a testa. 
 A L'INTERVALLO sono andati Fipresci (della Federazione internazionale dei critici cinematografici), Lanterna Magica (dei Cinecircoli Giovanili Socioculturali in collaborazione con il Comitato per la cinematografia dei ragazzi); Pasinetti, del Sindacato Nazionale Giornalisti Cinematografici; Fedic (Federazione Italiana dei Cineclub); CICT-Unesco Enrico Fulchignoni; l'Aif-Forfilmfest e l'Uk-Italy Creative Industries Award-Best Innovative Budget. 
 Fra i film del concorso di Venezia 69 il più premiato è PIETA' con tre premi: il Leoncino d'oro Agiscuola, Mouse d'oro (assegnato dalla critica online) e Premio P. Nazareno Taddei. A pari merito c'é un'altra pellicola di Orizzonti, WADJDA il film di Haifaa Al Mansour, la prima regista donna dell'Arabia Saudita cui vanno il CICAE-Cinema d'arte e d'essai; Premio CinemAvvenire Miglior Film-Il cerchio non è rotondo e Interfilm Award for Promoting Interreligious Dialogue. Tra gli altri riconoscimenti più importanti, EAT SLEEP DIE di Gabriela Pichler vince la 27/a Settimana Internazionale della Critica; CRAWL di Hervé Lasgouttes il Label Europa Cinemas come miglior film europeo delle Giornate degli Autori e THE WEIGHT di Jeon Kyu-hwan il Queer Lion come miglior film con tematiche omosessuali e queer culturé. Fra gli italiani sono con due premi ciascuno LA NAVE DOLCE di Daniele Vicari (Pasinetti per il miglior documentario e Biografilm Lancia Award) e BELLAS MARIPOSAS di Salvatore Mereu (Premio Schermi di Qualità e menzione speciale del Fedic). A quota due fra gli stranieri THY WOMB di Brillante Mendoza (La Navicella-Venezia Cinema e menzione speciale del premio P. Nazzareno Taddei); THE COMPANY YOU KEEP di Robert Redford (Premio Vittorio Veneto Film festival e Premio Open) e BAD 25 di Spike Lee con il -Future Film Festival Digital Award e il Biografilm Lancia Award. 
 Tra gli italiani con un riconoscimento BELLA ADDORMENTATA di Marco Bellocchio a cui va il 'Brian' della Uaar (Unione atei agnostici razionalisti); E' STATO IL FIGLIO di Daniele Cipri vince la 33a Segnalazione Cinema for Unicef; LA CITTA' IDEALE di Luigi Lo Cascio l'ArcaCinemaGiovani; GLI EQUILIBRISTI di Ivano De Matteo il Pasinetti per l'interpretazione di Valerio Mastandrea; LOW TIDE di Roberto Minervini il Premio Christopher D. Smithers Foundation; TERRAMATTA di Costanza Quatriglio il Civitas Vitae; CLARISSE di Liliana Cavani il Pasinetti Speciale mentre a Toni Servillo va la menzione speciale del Premio Vittorio Veneto Film Festival. Fra gli altri, THE MASTER di Paul Thomas Anderson riceve il Fipresci come miglior film del concorso di Venezia 69; il documentario ANTON'S RIGHT HERE di Lyubov Arkus il Mouse d'argento; QUEEN OF MONTREUIL di Solveig Anspach il Lina Mangiacapre; TO THE WONDER di Terrence Malick il Signis con menzione speciale a FILL THE VOID; PARADISE: FAITH di Ulrich Seidl il Premio CinemAvvenire Miglior Film Venezia 69; APRES MAI di Olivier Assayas il Premio Fondazione Mimmo Rotella; LA CINQUIEME SAISON di Peter Brosens e Jessica Woodworth il Green Group; SPRING BREAKERS la menzione speciale del Future Film Festival Digital Award.  
