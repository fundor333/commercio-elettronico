#titolo Arrivano i Croods, oltre 700 copie - Cultura e Tendenze
     (ANSA) - ROMA, 15 MAR - Arrivano I Croods, la famiglia
preistorica in 3D di Chris Sanders, primo film d'animazione
della Dreamworks che la Fox distribuisce in Italia in oltre 700
copie il 21/3. Con Emma Stone e Nicolas Cage voci della versione
originale, e' la storia di una famiglia dell'Era del Croodaceo. Quando la loro grotta viene distrutta da un terremoto, i Croods
vanno in cerca di una nuova casa e incontrano Guy (Ryan
Reynolds), giovane nomade molto piu' evoluto, che fara' scoprire
loro 'il mondo del domani'.
