#titolo Siria: manager Hitto premier opposizione - Top News
     (ANSA) - ISTANBUL, 19 MAR - L'opposizione al regime di Bashar
al-Assad, raccolta nella Coalizione nazionale siriana, ha eletto
a Istanbul Ghassan Hitto quale proprio premier ad interim. Hitto
e' un tecnocrate 50enne, nato a Damasco, ma che ha lavorato per
25 anni negli Usa come manager nell'hi-tech. Si e' trasferito in
Turchia nel 2012 per unirsi alla 'rivoluzione'. La sua
indicazione non impegna le formazioni armate islamico-radicali
degli insorti, ma e' stata riconosciuta dall'Esercito libero
siriano (Els).
