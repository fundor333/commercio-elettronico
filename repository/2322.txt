#titolo Nel 2012 giu' fatturato per solare, ma Italia fra top mondo - Rinnovabili - Ambiente&Energia
 
            
            ROMA - Crollo del 69% nel 2012 del fatturato per gli impianti
fotovoltaici in Italia e del 64% della potenza installata. Nonostante questo scenario, l'Italia resta la seconda nazione al
mondo per potenza installata dietro la Germania. Roma si
conferma la capitale dell'energia solare mentre le eco-regioni
sono Puglia, Lombardia ed Emilia Romagna. E' quanto emerge dal
report 2012 dell'ufficio studi Ubisol (azienda riminese
specializzata in energie rinnovabili) sui dati ufficiali del
Gestore dei servizi energetici, giunto alla settima edizione. Nel 2012 sono nati 141.886 nuovi impianti fotovoltaici, una
performance che porta a 472.082 il totale di installazioni
attive nel Belpaese a fine anno che conferma l'Italia, comunque,
paese leader al mondo con la Germania per il fotovoltaico. In
7.857 comuni italiani e' stato installato almeno un impianto
fotovoltaico, solo in 248 centri (il 3% del totale) non c'e'
produzione di energia solare. La potenza complessiva degli impianti installati e' passata da
9.303 Mw del 2011 ai 3.426 Mw del 2012 ed e' stato un tracollo
per il fatturato (in ragione anche del calo dei prezzi delle
installazioni): 7 miliardi e 194 milioni di euro contro i 23
miliardi del 2011. Da un anno all'altro sono quindi scomparsi 16
miliardi di euro, rileva Ubisol. A livello statistico, il calo
della potenza installata e' notevole e sembra giustificare le
accuse lanciate dal settore nei confronti delle politiche
adottate lo scorso anno. Roma si conferma capitale italiana del sole: sui tetti della
citta' eterna, alla fine del 2012, risultano attivi 5.381
impianti fotovoltaici (per 102.635 chilowatt picco di potenza). Seguono Perugia (1.887 installazioni e 51.709 kWp) e Ravenna
(1.741 impianti e 120.788 kWp). Fuori dal podio, al quarto posto
Padova con 1.593 impianti (46.001 kWp), al quinto Trento con
1.400 (20.804 kWp), sesta e' Forli' con 1.359 installazioni
(45.277 kWp), settima Rimini con 1.286 generatori solari (23.154
kWp), ottava Cesena con i suoi 1.254 impianti (39.967 kWp), nona
Sassari grazie a 1.222 installazioni (16.666 kWp) e decima
Modena con 1.215 impianti (24.824 kWp). Le regioni ai primi tre posti per potenza attiva sono Puglia con
2.427 megawatt (oltre 32mila impianti), al secondo posto
Lombardia con 1.781 Mw (oltre 66mila installazioni) e al terzo
l'Emilia Romagna con 1.588 MW (44.447).
