#titolo Crisi:Pallone (Pdl),parole Rehn 'inquietanti e diffamatorie' - La voce degli Eurodeputati - ANSA Europa
     (ANSA) - BRUXELLES, 29 GEN - Le dichiarazioni di questa
mattina del commissario Rehn ''sono indegne e altamente
diffamatorie dell'Italia e del governo Berlusconi'': si tratta
di ''un'ennesima invasione di campo di chi ricopre un ruolo
super partes''. E' quanto ha affermato il portavoce della
delegazione degli eurodeputati del Pdl al Parlamento Ue, Alfredo
Pallone, definendo ''un'ingerenza inammissibile'' le parole
pronunciate da Rehn. 
   Pallone ha sottolineato inoltre che la delegazione del Pdl
chiedera', come fatto da Brunetta, una ''commissione d'inchiesta
del Parlamento europeo sulle affermazioni del commissario''. A
condannare quanto accaduto e' stata anche l'eurodeputata Pdl e
presidente della commissione Petizioni, Erminia Mazzoni. ''Dichiarazioni scorrette nella forma e nel merito: Rehn
interviene in un momento molto delicato per il nostro Paese
alterando le regole del confronto democratico'', ha affermato la
parlamentare italiana. (ANSA)
           
