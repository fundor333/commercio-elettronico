#titolo Indian Wells: Del Potro ko, vince Nadal - Altri Sport
     (ANSA) - INDIAN WELLS (USA), 18 MAR - Rafael Nadal ha vinto
il torneo Masters 1000 a Indian Wells. In finale lo spagnolo ha
superato l'argentino Juan Martin Del Potro, in tre set: 4-6,
6-3, 6-4. Per Nadal e' la terza vittoria nel torneo, dopo quelle
del 2007 e 2009, il primo successo dopo i sette mesi di stop per
l'infortunio al ginocchio sinistro. Il maiorchino non vinceva
sulla superficie dura dal torneo di Tokyo dell'ottobre 2010.
