#titolo Cala produzione industriale in Piemonte - Piemonte
     (ANSA) - TORINO, 12 MAR - Cala ancora la produzione
industriale in Piemonte. I dati presentati stamattina da
Unioncamere, che riguardano 1.244 imprese, vedono un calo del
4,1% nell'ultimo trimestre del 2012 e del 4,7% su base annuale
(2012 rispetto al 2011). Il calo e' dovuto essenzialmente al
crollo degli ordinativi interni (-5,6%) mentre quelli esteri
sono in lievissima crescita (+0,4%). Conseguentemente, cala il
fatturato delle imprese, che scende del 3,8% nel periodo preso
in esame.
