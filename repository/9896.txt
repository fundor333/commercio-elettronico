#titolo Viabilita': al via cantieri per variante SR 352 di Grado - Autovie Venete
     (ANSA) - TRIESTE, 7 MAR - Sono stati aperti oggi i cantieri
per il collegamento tra il casello di Palmanova dell'A4 con la
Strada Statale 14 che porta a Monfalcone, la cosiddetta variante
alla Strada Regionale 352 ''di Grado''.    L'infrastruttura, lunga 10 chilometri e suddivisa in tre
lotti, consentira' al traffico di evitare il centro abitato
mettendo a disposizione degli insediamenti produttivi di
Cervignano e Terzo di Aquileia un collegamento fra autostrada e
imprese. Oggi c'e' stata la posa della prima pietra del secondo
e terzo lotto. Autovie Venete realizzera' l'opera su delega
regionale.    ''La norma che ha dato copertura a questo investimento - ha
ricordato l'assessore regionale alle Infrastrutture, Riccardo
Riccardi - e' del 2001. Oggi mettiamo la prima pietra di
un'opera che non e' commissariata. Siamo nel 2013. E altro non
aggiungo'', ha concluso. (ANSA).
