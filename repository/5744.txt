#titolo Seconda giornata, Italia  e Francia ko - Speciali
SCOZIA-ITALIA 34-10  - Brutto ko per l'Italia nella seconda giornata del Sei Nazioni. Gli azzurri del ct Brunel sono stati sconfitti dalla Scozia 34-10 (13-3). Prestazione sottotono di Parisse e compagni, ben diversa da quella di domenica contro la Francia. Padroni di casa in meta per 4 volte (Visser, Scott, Hogg, Lamont), agevolati in due occasioni da errori della difesa azzurra. Per l'Italia un calcio piazzato di Orquera e una meta di Zanni trasformata da Burton. Prossimo appuntamento il 23/2 con Italia-Galles. 
 FRANCIA-GALLES   6-16  - Una Francia forse ancora stordita dal ko all'Olimpico contro l'Italia, esce sconfitta anche a Parigi contro un Galles ordinato e spietato. I rossi non vincevano in Francia dal 2005. Fischi dello Stade de France nei confronti dei galletti. E' una sconfitta che mette in luce tutti i difetti dei francesi che, paradossalmente, ora sono l'unica squadra a rischiare il cucchiaio di legno pur essendo partiti favoriti per vincere il torneo. 
 IRLANDA-INGHILTERRA   6-12  - Dopo 10 anni, l'Inghilterra torna a battere l'Irlanda a Dublino nel  torneo delle Sei Nazoini. In un'Aviva stadium gremito in ogni ordine di  posto, il XV della rosa si e' imposto 12-6 grazie a 4 calci di punizione  realizzati da Owen Farrel. Ora gli inglesi sono l'unica squadra a poter  realizzare il grande slam perche' sono gli unici a punteggio pieno: due  vittorie su due match. Per l'Irlanda i sei punti sono stati realizzati  da Ronan O'Gara subentrato a Jonathan Sexton, infortunato.  
