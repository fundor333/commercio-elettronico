#titolo Premier: Tottenham ko, Chelsea lo supera - Calcio
     (ANSA) - LONDRA, 17 MAR - Il Chelsea batte 2-0 il West Ham in un
incontro della 30/a giornata di Premier League e riconquista il
terzo posto in classifica ai danni del Tottenham, superato 1-0
in casa dal Fulham. Per la squadra di Villas Boas e' la terza
sconfitta consecutiva dopo quella della settimana scorsa in
campionato con il Liverpool e il 4-1 rimediato a San Siro
dall'Inter. Il Chelsea ora ha 55 punti in classifica, uno in
piu' del Tottenham. Per i Blues in gol Lampard, che festeggia
cosi' le 200 reti.
