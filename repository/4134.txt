#titolo Liposuzione e' intervento estetico piu' praticato nel 2012 - Medicina  - Salute e Benessere
  E' la liposuzione, l'eliminazione del grasso in eccesso, l'intervento di chirurgia estetica piu' praticato nel 2012 in Italia, mentre l'aumento del seno, primo nel 2011, finisce addirittura al quarto posto, a causa anche dello scandalo delle protesi Pip. E' quanto emerge da un'indagine dell'Associazione Italiana di Chirurgia Plastica Estetica (Aicpe), presentata al convegno ''Chirurgia estetica: facciamo il punto'' in corso a Firenze. 
Dalla ricerca risulta appunto che nel 2012 l'intervento piu' praticato e' stato la liposuzione (2/a nel 2011), seguita dalla blefaroplastica, cioe' il ringiovanimento dello sguardo, e il trapianto di grasso autologo, una delle novita' piu' importanti. 
''Con questo tipo di innesto si inietta del grasso precedentemente prelevato da una zona del corpo in un'altra &#8211; spiega Giovanni Botti, presidente Aicpe -. Piace perche' consente di ottenere risultati naturali utilizzando tessuto proprio e non sostanze di sintesi o protesi''. In calo invece la mastoplastica per aumentare il seno, primo intervento nel 2011, e ora scesa al quarto posto. ''Una delle cause e' sicuramente da ricercare nello scandalo delle protesi Pip &#8211; commenta Botti - che ha probabilmente disincentivato molte donne nel sottoporsi a questo intervento, che nel nostro Paese e' sempre stato molto praticato''.  
