#titolo L'anno di Sneijder - Il poeta del gol
  ROMA - Che sia un mondiale mediocre se n'è avuta conferma anche nella prima semifinale. Che l'Olanda continui a vincere spiega anche il livello degli avversari. Quanti calciatori olandesi giocherebbero nella nazionale arancione di decenni fa? E' questo l'unico interrogativo serio da porsi.  
 La risposta è semplice: giocherebbe soltanto Sneijder. (Forse Robben in quelle più vicine a noi, magari al posto di Erwin Koeman). Anche nelle finali mondiali del '74 e '78 il "metodista" Sneijder avrebbe giocato; sicuramente davanti a Krol e a tuttocampo tra Neskeens e Cruiff.  Di certo sarebbe stato in campo anche nel famoso quadrilatero formato da Rijkaard, Winter, Gullit, Witschge. Lui il guastatore/costruttore di ogni decennio.  
 E a suo agio sarebbe stato anche dinanzi a Ronald Koeman e con accanto Frank De Boer, Jonk e Overmars. Dell'Olanda vista, oltre i conosciutissimi Kuyt, Robben e Van Persie, quali altri nomi ci rimarrano in mente? La domanda già chiarisce tutto. E di quali azioni osservate vi sarà bassorilievo in noi? E' l'anno di Sneijder. Se dovesse vincere anche il mondiale (e la classifica dei goleador, perché è in corsa anche lì), quale altro calciatore potrebbe vantare in un solo anno una tale raffica di vittorie?  
