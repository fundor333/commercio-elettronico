#titolo Ambiente: Clini, protezione ecosistema e' driver sviluppo - Qualit√° Alto Adige
 
     (ANSA) - BOLZANO, 7 MAR - ''L'ambiente e' fattore di ripresa
economica, per la crescita. E' quanto emerge da un rapporto
Ocse,  secondo il quale, se non si assume la protezione
dell'ambiente come driver, non ci sara' sviluppo'': lo ha detto
il ministro dell'Ambiente Corradi Clini. 
   ''La crescita  - ha affermato Clini - passa attraverso lo
sviluppo di tecnologie e di sistemi che producano energia pulita
perche' il mercato mondiale oggi ci sta chiedendo questo: chi
produce tecnologie per l'energia pulita ha mercato, chi produce
con vecchi sistemi e' in crisi''. 
   ''In Italia - ha proseguito il ministro - nel 2012 nella
grande distribuzione c'e stata una caduta degli acquisti del
30%, ma i prodotti 'verdi' hanno avuto un aumento del 20%: v'e'
in sostanza un aumento della domanda di qualita' che fa crescere
il mercato per i prodotti che sono ambientalmente sostenibili''.
   Parlando a Bolzano ad una seduta della Convenzione delle
Alpi, Clini ha spigato che ''proteggere l'ambiente e' l'opzione
migliore per favorire la  crescita''. ''Nella regione alpina ed
a Bolzano in particolare - ha concluso Clini - abbiamo molti
esempi concreti e su questi occorre puntare, con facilitazioni
fiscali e favorendo gli investimenti in tecnologie che abbiano
caratteristiche di valorizzazione delle risorse
naturali''.(ANSA).
           

 
