#titolo Stanisci a Vendola, non entro in giunta - Puglia
     (ANSA) - BARI, 14 MAR - Dopo le proteste espresse dal Pd
arriva la prima defezione alla nuova giunta nominata ieri dal
presidente della Regione Puglia, Nichi Vendola. Rosa Stanisci,
ex parlamentare dei Ds ed ex sindaco di San Vito dei Normanni ha
inviato oggi una mail al presidente comunicando di ''non
accettare la nomina di assessore regionale sperando in questo
modo di poter agevolare il confronto tra le forze politiche di
maggioranza''. Stanisci era stata nominata da Vendola assessore
alle risorse umane.
