#titolo Maltratta moglie per anni, arrestato - Abruzzo
     (ANSA) &#8211; LANCIANO (CHIETI), 12 MAR - Maltrattamenti in
famiglia e lesioni sono i reati per i quali il gip di Lanciano
Massimo Canosa ha disposto l'arresto di un 61enne del posto. Il
provvedimento e' stato eseguito dalla polizia. Secondo l'accusa,
per anni l'uomo ha vessato la moglie con minacce, e spesso l'ha
percossa. Stesso trattamento, in alcune occasioni, hanno
ricevuto anche i figli. Negli ultimi tempi, dopo che l'arrestato
aveva perso il posto di lavoro, i maltrattamenti si erano
intensificati.
