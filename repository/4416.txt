#titolo Frati Assisi,con nuovo Papa brezza nuova - Umbria
     (ANSA) - ASSISI (PERUGIA), 14 MAR - ''Assisi si e' svegliata con
una brezza nuova'': lo ha detto all'ANSA padre Mauro Gambetti,
custode del Sacro Convento, all'indomani dell'elezione di Papa
Francesco I. Secondo il religioso, la scelta che il Papa ha
fatto del nome Francesco e' ''segno dell'umilta' che gia'
Benedetto XVI aveva indicato. Segno della semplicita' e credo
anche di una fratellanza universale rafforzata proprio da questo
spirito e da questo carisma che Francesco ha ricevuto e lasciato
alla Chiesa''.
