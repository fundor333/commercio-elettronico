#titolo La Puglia Imperiale percorrendo la Strada di Federico II - In Viaggio
 
'La Strada di Federico II' e' un nuovo itinerario turistico-culturale, ben articolato e facilmente percorribile, che attraversa tutti i molteplici e variegati paesaggi della Puglia, dalle citta' della costa a quelle dell'entroterra, fino alle alture e alle zone di confine. Con i suoi 720 km di lunghezza conduce infatti a quasi tutti i luoghi strettamente connessi alla storia, all'arte e alle vicende politiche e personali del 'Puer Apuliae', attraversando ben 30 citta', ciascuna con le proprie chiese romaniche, conventi, centri storici e quegli imponenti castelli, un tempo presidio militare e amministrativo dell’Impero, ma anche luogo di abitazione e di svago degli Svevi. 'La Strada di Federico II' e' anche il titolo della guida turistica realizzata nell'ambito del progetto interregionale 'Gli itinerari di Federico II', nato dalla volonta' di Basilicata (capofila), Puglia, Calabria e Sicilia (regioni partner), di condividere a livello locale gli obiettivi finalizzati alla diffusione e promozione nazionale ed internazionale dell'offerta turistica territoriale ispirata al 'mito' Federiciano. La pubblicazione, realizzata dall’Assessorato regionale al Mediterraneo, Cultura e Turismo e curata dall’Agenzia Puglia Imperiale.

 
