#titolo Opel, accordo con il sindacato su futuro fabbriche tedesche - Industria e Mercato - Motori
  ROMA - Adam Opel AG, il sindacato IG Metall e il consiglio di fabbrica Opel hanno firmato un accordo che punta a ''garantire la crescita, l'efficienza dei costi, nonche' un chiaro impegno verso la Germania con i suoi quattro impianti Opel e l'esclusione di tagli imposti alla forza lavoro fino alla fine del 2016''. 
Opel ha ribadito la volonta' di restare a Bochum ed ha spostato dal 2015 alla fine del 2016 l'uscita di produzione in quello stabilimento della Zafira Tourer. Dopo quella data - si legge nel documento - verrÃ  garantito un totale di circa 1.200 posti di lavoro grazie alla conversione di una parte dell'impianto per passare alla produzione di componenti. Circa 600 posti di lavoro saranno garantiti dal magazzino ed altri 600 dalla produzione di alta qualita' di componenti, che sono ancora da determinare.     Per quanto riguarda lo stabilimento di Bochum, dove viene fabbricato il cambio F13, Opel propone di continuare la produzione, invece di cessare al termine di quest'anno, come previsto. Per i 700 dipendenti interessati. Opel offre pacchetti interessanti di fine rapporto e programmi di pensionamento parziale.     Nessun problema in vista per Eisenach, dove oggi si costruiscono la Corsa e la Adam, in quanto e' prevista la prosecuzione della produzione di due modelli dopo il 2015. 
Stesso impegno per Kaiserslautern, dove l'operativita' dell'impianto per componenti con circa 1.800 dipendenti e' garantita oltre il 2016.     Confermati anche i programmi per Ruesselsheim, dove Opel produrra' un secondo modello anche dopo il 2015. La prossima generazione della Insignia sara' costruita esclusivamente in questo impianto, dove restera' anche la produzione del cambio F40. 
''General Motors sostiene pienamente Opel - ha affermato Steve Girsky, vicepresidente GM e presidente del consiglio di sorveglianza Opel - e garantira' i finanziamenti necessari per i prossimi anni per tornare alla redditivita'. In cambio, gli adeguamenti retributivi saranno differiti e le componenti dello stipendio al di sopra della scala retributiva generale, come le gratifiche natalizie, saranno escluse''.  
