#titolo Toyota-Lexus, nello stand riflettori puntati su nuova Auris - Prove  e Novità - Motori
  PARIGI - Tante le novita' che Toyota svela nello stand parigino, all'apertura del salone dell'automobile.  Modello di punta e' sicuramente la nuova Auris che debutta ora in una veste rinnovata, presentandosi al pubblico come diretta concorrente della nuova Volkswagen Golf. Accanto a questo modello non poteva mancare la versione elettrica della piccola iQ e la nuova Verso, nonche' una 'declinazione' trend di nuova Yaris. Punta, invece, su un prototipo coupe' che debutta in anteprima mondiale, il marchio premium con la nuova Lexus LF-CC. 
Nel dettaglio, i riflettori sono puntati proprio su Auris, che esternamente si presenta con un design piu' moderno e dinamico. Dentro c'e' ancora piu' spazio, grazie ad un incremento nella lunghezza di 30 mm (4.275 mm complessivi) , invariato invece il passo a 2.600 mm.      Il nuovo volto del brand combina il design Under Priority della griglia, allo stile Keen Look dei fari e delle Luci di Marcia Diurne a LED (DRL), capaci di garantire maggiore dinamismo e presenza su strada. Offrendo piu' spazio per i passeggeri, il design dei nuovi interni sottolinea l'importanza della qualita' percepita, che insieme alla consistenza dell'illuminazione, dei colori e delle finiture, garantisce una sensazione di solidita'.     Tra le motorizzazioni disponibili e' possibile scegliere tra un motore benzina 1.3 l, un 1.6l Valvematic, un diesel 1.4 l ed un diesel 2.0. Disponibile anche una versione full hybrid. 
Il linguaggio 'Under Priority' segna anche la nuova iQ EV, prototipo destinato alla produzione in serie. Basati sul prototipo FT-EV III presentato in occasione del Motor Show di Tokyo 2011, gli esterni della nuova iQ EV sono caratterizzati da precisi dettagli stilistici e dall'utilizzo della doppia tonalita' Pearl White & Black. Nella parte anteriore, la struttura delle superfici evidenzia l'eliminazione della griglia superiore e la sua sostituzione con lo sportello di ricarica su uno dei due lati del badge Toyota.Lo sportello e' stato posizionato nella parte anteriore del veicolo per garantire un facile collegamento del cavo in tutte le opzioni di parcheggio. 
Come per il design esterno, gli interni dell'iQ EV sono rivestiti con un audace schema cromatico bianco e nero.     Dal punto di vista meccanico, il motore elettrico del nuovo EV dispone di un motore/generatore elettrico raffreddato ad aria da 47 kW, una batteria da 12,0 kWh, 277,5 V e 150 celle, un caricabatterie raffreddato a liquido da 3 kW, un inverter, un convertitore DC/DC e un dispositivo per la riduzione della velocita' del motore.     Stile ed eleganza sono di scena per il brand Lexus che propone nello stand in anteprima mondiale la nuova coupe' concept LF-CC. Piu' compatta, con la trazione posteriore, questa full hybrid integra al meglio alcuni tratti del design della LF-LC, svelata dalla casa lo scorso salone di Detroit e successivamente presentata al pubblico europeo in occasione del motor show di Ginevra. 
Esternamente e' possibile ritrovare nel modello, il linguaggio stilistico L-finesse. Il punto di forza dell'anteriore, sinuoso ed elegante, sta nel design dei fari a led. Le linee inferiori sono scolpite in maniera aerodinamica in modo da gestire il flusso dell'aria: l'aspetto complessivo conferisce all'auto una tridimensionalita' ed un dinamismo unici. Internamente, invece, il lusso si percepisce a pieno nell'abitacolo. La filosofia del design si rafforza poi attraverso lo sviluppo dell'HMI, Human Machine Interface. Il cruscotto si divide in due zone differenti: una superiore, la Display Zone, ed una superiore, la Operation Zone, che consente di accedere alla leva del cambio ed un innovativo touch screen per la gestione del sistema. A livello meccanico, per questa nuova LF-C e' disponibile un 2,5 litri full hybrid completamente nuovo e capace di combinare la sportivita' delle coupe' di segmento D ad emissioni ridotte (inferiori a 100 g/km). Il sistema funziona attraverso la combinazione di un motore benzina, abbinato ad uno elettrico, ad un generatore e a batterie efficienti. Oltre alla premiere mondiale di questo modello, Lexus sara' presente a Parigi con la nuova LS 600h F SPORT , anteprima assoluta per l'Europa.     Nello stand spazio anche per la versione Trend della nuova Yaris, dal carattere piu' deciso ed elegante, e per la Verso che con il  rinnovato look svela ora tutte le sue doti di dinamismo senza rinunciare alla praticita' che da sempre contraddistinue questo modello.  
