#titolo ANIMALI: IN PARCO POLLINO TORNANO A VOLARE NOVE GRIFONI - Turismo Calabria
     (ANSA) - COSENZA, 12 GIU - Sono torneti a volare nei cieli 
del Parco del Pollino altri nove esemplari di grifone, che sono 
stati adottati dai 300 allievi delle scuole elementari e medie 
di Frascineto, Civita, San Lorenzo Bellizzi, San Basile e 
Cerchiara di Calabria.    Ogni grifone avra' una sua carta d'identita', con
l'indicazione del nome, nato dalla fantasia degli alunni, e
della residenza, che sara' ovviamente il Parco. Con i nove 
esemplari appena reintrodotti, i grifoni diventano 15, e
ad essi se ne aggiungeranno presto altri provenienti dalla
Spagna, per contribuire alla costituzione di una colonia stabile
di animali, cosi' come previsto nel progetto di reintroduzione
del Parco che si avvale dei Fondi per le aree sottoutilizzate
(Fas) erogati dalla Regione Calabria.    Per il direttore del Parco, Annibale Formica, ''e' un bel 
modo per coinvolgere le future generazioni nei progetti di 
conservazione e tutela delle specie''.
