#titolo Al Lido la versione del ragazzaccio Monicelli  - Spettacolo
di Francesco Gallo  
 Sei un borghesuccio. Vuoi solo andare a casa. Che ti manca Piazza del Popolo? Ti manca il ristorante Il Bolognese". Immaginate una frase del genere detta a un Vittorio Gassman stanco del set algerino di Brancaleone alle crociate. A parlare così non poteva che essere Mario Monicelli, regista capace di trattare male tutti, anche se stesso. Questo uno dei momenti più belli di 'Monicelli. La versione di Mario', documentario a più voci che passerà alla Mostra di Venezia nella sezione Classici. Il docu nasce dall'incontro di cinque persone: Wilma Labate, Felice Farina e Mario Gianni, che hanno deciso di passare una giornata con Monicelli (morto suicida a 95 anni nel novembre 2010), e Mario Canale e Annarosa Morri, che hanno incontrato il padre della commedia all'italiana in vari momenti della sua carriera, dai set alle interviste sui più diversi argomenti. Da questi materiali, usati assieme al repertorio, e da molte testimonianze di chi ha conosciuto bene il regista, è nato il progetto diviso in cinque capitoli. Ed esattamente: 'Mestiere', la lunga avventura di Monicelli da sempre considerato dalla gente del cinema e dagli addetti ai lavori un 'maestro'; 'Origini', il racconto dell'adolescenza e della formazione viareggina di Monicelli, i primi esperimenti, gli amici, "il flaneur" del lungomare, le immagini del primo film 'Pioggia d'estaté, la partenza per l'Africa e per il grande cinema e l'arrivo a Cinecittà. E ancora: 'Confidenze', breve intervista a Martina Monicelli, la prima figlia, che parla dell'inveterata misoginia del padre ("quando non gli piacevano le chiamava 'femmine'") e 'Ridere', quarta parte del documentario, con 'Toto' cerca casà firmato insieme a Steno. In chiusura c'é 'Politica', omaggio alla contemporaneità di Monicelli, alla sua etica, alle sue convinzioni politiche. Tra le molte frasi cult dette dall'eterno ragazzo Monicelli in questo docu ne segnaliamo alcune. "Le mie idee ho cercato di dirle prima in letteratura, poi in musica e, solo alla fine, ho scelto come ripiego il cinema come fanno tutti quelli che non sanno fare molto". "Meno ti arrangi e più ti pagano" diceva sempre il regista parlando del suo perfezionismo. "Io come gli altri miei colleghi abbiamo sempre rubato. L'importante e non farsene accorgere così alla fine si crede che sia stata una nostra invenzione". "'Amici miei' era un film brutto che ha avuto un successo inusitato. Era un film che non meritava, come lo stesso Brancaleone". "Nel mio rapporto con le donne se vedo che diventano indispensabili non gliela perdono, questa una cosa che mi rompe davvero i coglioni"  
