#titolo Europei hanno fiducia in ONG per cambiare politica - 2013 Anno dell'Europa dei cittadini
  BRUXELLES - I cittadini europei sono convinti che le  organizzazioni non governative  possano svolgere un ruolo rilevante in Europa per influenzare le decisioni a livello politico. E' quanto emerge oggi dall'inchiesta Eurobarometro sull'impegno dei cittadini per la democrazia partecipativa. 
   
 I cittadini ritengono che le organizzazioni della societa' civile abbiano piu' probabilita' di  influenzare il processo decisionale  a livello locale e nazionale (75% e 70% rispettivamente) che a livello di Unione europea (53%). 
   
 La maggioranza delle persone (59%) pensa di condividere interessi e valori con le organizzazioni non governative e la maggior parte degli intervistati (54%) ritiene che fare parte di una ONG o votare alle elezioni europee possa influenzare il processo decisionale politico.     Sette cittadini su dieci ritengono che il voto alle elezioni locali o nazionali sia un modo efficace per influenzare le decisioni politiche. Un terzo (34%) degli intervistati ha dichiarato di aver  firmato una petizione  negli ultimi due anni. 
   
    
             (Segui ANSA Europa su  Facebook  e    Twitter ) 

