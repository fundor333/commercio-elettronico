#titolo Biennale Arte, prima volta Santa Sede - Veneto
     (ANSA) - VENEZIA, 13 MAR - Una grande mostra internazionale e di
ricerca con 150 artisti (13 italiani) dal titolo 'Il Palazzo
Enciclopedico' e 88 partecipazioni nazionali nei Giardini e
all'Arsenale. Ma c'e' da scommettere che la 55/a Biennale d'Arte
(1/6-24/11), presentata oggi dal presidente Paolo Baratta e dal
curatore Massimiliano Gioni, sara' ricordata per l'esordio della
Santa Sede, per la prima volta nella sua storia presente in un
apposito padiglione in via di realizzazione nelle Sale d'armi.
