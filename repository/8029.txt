#titolo Indice di massa corporea (bmi) superato. Arriva il nuovo conto - Stili di vita - Salute e Benessere
  ROMA - I ricercatori della Oxford University hanno aggiornato il calcolo del BMI, l'indice di massa corporea usato per calcolare lo stato di 'peso forma', con una nuova formula piu' accurata che identifica la quantita' di grasso effettiva del proprio corpo. Il calcolo classico (peso/altezza al quadrato) e' una semplice operazione matematica che risale al 1830, ideata dallo scienziato belga Adolphe Quetelet. 
''Si tratta di una stima approssimativa che non tiene conto delle persone basse e di quelle molto alte'' spiega Nick Trefethen docente di analisi numerica all'universita' di Oxford e autore del nuovo calcolo ''Il nostro algoritmo e' invece preciso perche' bilancia piu' accuratamente il peso con l'altezza''. Il nuovo calcolo, piu' complesso rispetto al precedente si realizza cosi': 1,3 moltiplicato per il peso; il risultato deve essere diviso per l'altezza elevato a 2,5. 
''Con il calcolo classico i bassi pensano di essere piu' magri del reale e i molto alti credono di essere piu' grassi di quanto non siano in realta'. Si tratta di un conto che andava bene in tempi in cui non esistevano i calcolatori. Col nuovo calcolo'', precisa il matematico, ''chi misura meno di 1 metro e 52 guadagna 1 punto di BMI (e risultera' quindi piu' grasso) chi si avvicina ai 2 metri di altezza perde 1 punto (risultando quindi al calcolo con meno grasso)''.  
