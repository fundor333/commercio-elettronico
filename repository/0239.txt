#titolo Comune Maletto, indagati 14 assenteisti - Sicilia
     (ANSA) - MALETTO (CATANIA), 14 MAR - Informazioni di garanzia
che ipotizzano il reato di truffa aggravata nei confronti del
Comune di Maletto sono stati consegnati a 14 dipendenti
dell'Ente, accusati di assenteismo, da carabinieri della
compagnia di Randazzo. Le indagini, coordinate dalla Procura di
Catania, sono state condotte da militari dell'Arma e della
guardia di finanza di Bronte tra il 2010 e il 2011 con
pedinamenti e il supporto di telecamere nascoste.
