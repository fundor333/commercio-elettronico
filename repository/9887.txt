#titolo Pesca:distretto Mazara 19/simo in Italia per report ambiente - Autorit√† Portuali Sicilia - Mare
     (ANSA) - PALERMO, 13 MAR - Il distretto produttivo della
pesca di Mazara del Vallo e' arrivato al 19/simo posto nella
classifica ''Ecodistretti 2012'' curata da Ambiente Italia che
ha valutato cento realta' italiane. 
  Il distretto della pesca e' risultato il primo nel suo
settore, terzo in assoluto fra quelli del Sud-Italia, dietro al
distretto conciario di Solofra (Campania) e al distretto
Meccatronica di Palermo.  L'annuale ''Rapporto Ecodistretti'',
giunto alla sua sesta edizione, promosso dalla ''Rete Cartesio''
(che studia cluster, aree territoriali e sistemi d'impresa
omogenei) ha classificato i distretti italiani sulla base di
performance riportate dalle aziende in materia di sostenibilita'
ambientale. 
   ''L'importante risultato conseguito nella classifica degli
Ecodistretti - dice il presidente del distretto produttivo della
pesca, Giovanni Tumbiolo - nonostante le difficolta', evidenzia
la virtuosita' delle attivita' svolte dalle nostre imprese in
questi anni e la validita' del nostro modello produttivo,
fondato sui principi della 'Blue Economy' che prevede l'utilizzo
responsabile, razionale e condiviso delle risorse marine e la
loro salvaguardia''.(ANSA).
