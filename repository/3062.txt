#titolo Anche bandiere cinesi e americane a San Pietro - Diario Vaticano
Piazza San Pietro è un tripudio di bandiere di tutto il mondo, in attesa dell'ultima udienza di Benedetto XVI . 
 La piazza è gremita e transennata in alcuni punti attorno all'obelisco per il passaggio della papa mobile. 
 Alcune persone sono sedute su file di sedie ma maggior parte dei fedeli stanno in piedi cercando una visuale giusta per riuscire a scorgere il santo padre. Tra le bandiere, anche quella cinese, brasiliana, giamaicana, statunitense e camerunense. Molti tra la folla intonano canti e balli o sventolano foulard. 
 All'evento partecipano anche tanti giovani e bambini. Tanti anche gli striscioni come "Tu sei Pietro e noi giovani ti amiamo" e tanti 'grazie' al santo padre. Un elicottero sorvola la piazza mentre sui tetti, un po' nascosti, ci sono i tiratori scelti. 
 La gendarmeria vaticana, supportata da un servizio d'ordine di giovani, gestisce il flusso di persone che arrivano da via della Conciliazione. Nella piazza si entra solo dopo aver superato i controlli al metal detector. Quattro maxischermi sono collegati all'interno della piazza, due per ogni lato  
