#titolo Marina militare: nuovo capo alla squadra navale,arriva Foffi  - Uomini e Mare - Mare
  (ANSA) - ROMA, 21 GEN - Cambio al vertice della Squadra navale della Marina militare: venerdi' prossimo 25 gennaio, nella rada del Mar Grande a Taranto, a bordo della portaerei  Cavour , l'ammiraglio  Giuseppe De Giorgi  cedera' il comando all'ammiraglio  Filippo Maria Foffi . 
 La cerimonia, presieduta dal capo di stato maggiore della Marina,  Luigi Binelli Mantelli , sara' accompagnata dal tradizionale 'saluto alla voce' da parte di navi e sommergibili.  
 De Giorgi, che a breve assumera' l'incarico di capo di stato maggiore della Marina, lascia il comando della Squadra navale dopo circa un anno di attivita' in cui le forze aeronavali e gli uomini del Reggimento San Marco sono stati impiegati nei teatri operativi e in missioni Nato e internazionali. (ANSA).  
