#titolo Immigrazione: nuovo sito informativo finanziato da Ue - Giustizia e diritti civili - ANSA Europa
  BRUXELLES - Informare i cittadini sulle leggi sull'immigrazione e stimolare il  dibattito online  su questo tema: questo l'obiettivo del progetto cofinanziato dalla Commissione Ue ora disponibile sul web all'indirizzo   http://join.puzzledbypolicy.eu . 
   
 L'applicazione, offerta in diverse lingue tra cui l'italiano,  rientra nel progetto 'Puzzled by Policy' e consente di conoscere la  propria affinita' politica  rispondendo a una serie di domande sul tema della migrazione, ad esempio sull'opportunita' di rendere le norme piu' restrittive e di richiedere gli immigrati extracomunitari di accettare la cultura e i valori europei.     Alla fine del  quiz  l'utente e' guidato in  forum di discussione  su specifici argomenti come ''l'immigrazione per motivi di studio'' o ''l'immigrazione irregolare in Europa'', dove puo' partecipare direttamente e indirettamente al dibattito online. 
   
 
Ong, organizzazioni, universita' e think-tank stanno utilizzando questo  widget  per coinvolgere le loro comunita', infatti e' progettato in modo da poter essere incluso in qualsiasi sito web, blog o pagina di Facebook. (Il widget e' anche sulla pagina  Facebook ).  
