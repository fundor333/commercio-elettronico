#titolo Acqua: Migliavacca(Coop), senza bottiglia meno 2% vendite - Acqua: Top News - Ambiente&Energia
  ROMA - "Una riduzione delle vendite delle acqua minerali in bottiglia del 2%". Questo il 'peso' economico, ripagato dalla "responsabilità sociale d'impresa", di Coop alla campagna 'Sull'acqua il massimo della trasparenzà, in collaborazione con Federutility, presentata oggi a Roma, attraverso la quale si privilegia l'acqua del rubinetto invece che quella in bottiglia in circa 500 supermercati Coop, insieme a schede informative sull'acqua del rubinetto (messe a disposizione dal gestore).    Il vicepresidente vicario di Ancc-Coop, Enrico Migliavacca, parla infatti di contributo all'ambiente sia per la scelta "di sviluppare il consumo di acqua del rubinetto che per le bottiglie di acque a km zero" che comunque rimaranno in vendita. In questo modo - afferma Migliavacca - "avremo anche meno camion che girano per il Paese", oltre alla riduzione della plastica delle bottiglie: "Si tratta di una scelta per il bene di tutti" che aiuta a essere "più consapevoli. Il costo dell'acqua in bottiglia, oltretutto, è estremamente elevato, anche 0,70-0,75 euro per unità, una cosa impensabile".  
