#titolo Nigeria: attacco nave a largo delta Niger, rapiti tre marinai  - Shipping e Cantieri - Mare
  (ANSA-REUTERS) - ABUJA, 7 MAR - Un gruppo di pirati ha attaccato una nave per i rifornimenti alle piattaforme petrolifere, lunedì al largo della Nigeria, e sequestrato tre membri dell'equipaggio. Lo riferiscono fonti della sicurezza. Si tratta del capitano, del capo macchina e del suo secondo della Armada Tuah 22 battente bandiera della Malaysia attaccata a circa 90 km dalle coste della regione di Brass, nel Delta del Niger. Uno dei marinai è indonesiano, precisano le fonti.  
