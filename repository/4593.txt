#titolo A Cortona un connubio libro e vino  - Vino - Terra&Gusto
  Vino e libro, un connubio inusuale che la famiglia Cattani, proprietaria dell'azienda agricola La Calonica ha associato per presentare al pubblico un romanzo e un nuovo vino. La vita avventurosa e romantica di un principe etrusco cortonese e' l’ultima fatica letteraria di Venerio Cattani, deputato socialista nonche' propietario dell'azienda agricola produttrice dello vino Syrah. E il filo che li lega e' il nome del protagonista del libro, Arnth, e l'etichetta ndel vino, Arnth appunto. 
    “Arnth, l’ultimo generale etrusco” e' il romanzo che per anni Cattani ha tenuto gelosamente  in un cassetto, fino a che suo figlio Fernando e suo nipote Giovanni, a pochi anni dalla morte, hanno deciso di svelarlo al pubblico forgiando per l’occasione anche una interessante Doc Cortona che porta il nome del protagonista.   
 Il vino “Arnth”, prodotto proprio dall’azienda agricola di famiglia “La Calonica”  è un Syrah in purezza di grande eleganza e complessità, che ben  rappresenta la storia di Arnth Mefanates e Velia Hapisnei princeps della città etrusca di Cortona che Cattani ha deciso di raccontare grazie ad una specialissima “macchina del tempo” che gli ha permesso di concentrare, nel corso della vita dei protagonisti, avvenimenti che in realtà si sono svolti in due secoli di storia.  
 Uno speciale QR-Code, allegato all’etichetta  del vino, rimanda, inoltre, ad alcuni significativi capitoli del romanzo (tradotti anche in lingua inglese) per far assaporare e appassionare i lettori.   “Arnth, l’ultimo generale etrusco”, che ha ottenuto anche il placet del professore e archeologo Mario Torelli. 

