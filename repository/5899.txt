#titolo CULTURA: CINESI ATTRATTI DA ITALIA, 2010 SARA' ANNO DRAGONE - Turismo Calabria
     (ANSA) - CATANZARO, 26 GIU - Il 2010 sara' l'anno della Cina 
in Italia e l'occasione per rivalutare un mercato che tante 
aspettative aveva creato solo pochi anni fa. Potrebbe davvero 
essere l'anno della svolta.    E anche per la Calabria sara' ''l'anno del dragone'': si 
prevede, infatti, che mezzo milione di turisti cinesi, secondo 
le previsioni, verranno quest'estate in Calabria.    Che la Cina sia un mercato strategico per l'Europa e per 
diverse realta' dell'offerta italiana non e' una scoperta di 
oggi. I dati attuali e quelli previsionali sui flussi dei 
turisti cinesi all'estero parlano da soli.    Con un'economia destinata, secondo molti, a fungere da 
locomotiva della ripresa economica mondiale, e con un'industria 
dei viaggi destinata a diventare la seconda piu' forte economia 
turistica del mondo, non sono molte le destinazioni turistiche 
che possono permettersi di fare a meno, o di ignorare il turismo 
cinese. Inoltre la domanda turistica cinese rappresenta un 
mercato relativamente destagionalizzato, che registra un forte 
incremento nell'acquisto di vacanze sul web, e che ha 
storicamente una eccellente immagine del nostro paese, della 
nostra storia e del nostro stile di vita. Tutte le ricerche 
confermano che gran parte dei cinesi che possono andare in 
vacanza hanno interesse verso il nostro paese e desiderano 
conoscerlo. E' sufficiente andare in Cina un volta per 
accorgersi di quanta simpatia circondi tutto quanto e' made in 
Italy, dalla moda al calcio. (ANSA).
