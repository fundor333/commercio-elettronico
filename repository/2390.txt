#titolo Da tabu' a moda, ora pub di Londra offrono carne equina - In Breve - Terra&Gusto
  LONDRA - Dalla rottura di un tabu' a una nuova 'tendenza' il passo e' stato breve. Nonostante lo scandalo della carne di cavallo venduta come 'di manzo' non si sia ancora placato, a Londra spuntano alcuni pub che servono i cosiddetti 'horseburger', hamburger 'equini' al 100%. E i britannici sembrano gradire, visto che sempre piu' persone vincono il vecchio tabu' nei confronti degli amati cavalli e ne assaggiano la carne.  
Un pub della capitale ha detto che sta vendendo piu' di 100 'horseburger' alla settimana e molti clienti arrivano anche da lontano proprio per chiedere quella che e' ancora una rara specialita'. "La carne di cavallo e' considerata di altissima qualita' nel resto d'Europa - ha detto Lauren Johnson, proprietario del Three Compasses di Hackney - Abbiamo pensato che anche qui si dovesse provare un prodotto cosi' buono''.  
