#titolo Governo Gb mette all'asta i suoi vini pregiati  - Vino - Terra&Gusto
  - LONDRA - L'austerità arriva anche nella cantina del governo britannico, che ha deciso di vendere alcuni dei suoi vini più pregiati. Secondo il sito Wine News, la casa d'aste Christie's il 21 marzo metterà all'incanto a Londra alcune bottiglie rare di proprietà dello Stato, che hanno un valore complessivo di 50 mila sterline. Fra queste ci sono vini francesi di grande pregio: come 6 bottiglie di Chateau Petrus 1970 (valore 6.000 sterline), 12 di Le Pin 1986 (10.000 sterline ) e 12 di Chateau Mouton-Rothschild 1986 (valore 6.000 sterline). La vendita fa parte di un piano di riorganizzazione della cantina di Lancaster House, che si trova vicino a Buckingham Palace e conta al momento 40 mila etichette.  
