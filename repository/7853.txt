#titolo Salute:cure palliative a casa a rilento;solo 20% 'in regola' - Sanit√† - Salute e Benessere
     (ANSA) - ROMA, 15 MAR - Quasi duecento unita' di cure
palliative domiciliari (177), con molte 'zone grigie'
soprattutto al centro-sud, e che in pochi casi rispondono a
tutti i requisiti previsti dalla legge sulle cure palliative e
la terapia del dolore (che oggi compie tre anni), a partire
dall'assistenza h24, che non e' garantita invece nel weekend da
circa il 30% delle strutture, mentre 1 su 2 non da' assistenza
notturna. E' la fotografia scattata dall'Indagine sulle buone
pratiche nelle cure palliative dell'Agenas, l'agenzia nazionale
per i servizi sanitari regionali, presentata oggi al ministero
della Salute. 
   Un quadro che va visto ''dal lato del bicchiere mezzo pieno''
sottolinea pero' Guido Fanelli, Coordinatore della Commissione
Ministeriale sulla terapia del dolore e le cure palliative,
perche' se e' vero che ''solo il 18,5% delle strutture risponde
a tutti i criteri'', compresi l'h24 sette giorni su sette e
l'istituzione della rete locale, e' anche vero che ''un altro
42% risponde ai criteri minimi'' dalla presenza di medici e
infermieri dedicati alla messa a punto del piano assistenziale
individuale (Pai) alla articolazione definita dal Piano
organizzativo aziendale. ''Quindi - prosegue Fanelli - sei
strutture su dieci soddisfano i criteri, e ora dobbiamo fare di
tutto perche' il lavoro vada avanti''. Per prima cosa andrebbe
approvato ''il regolamento sugli standard ospedalieri'' sul
quale e' in corso un braccio di ferro tra governo e Regioni,
perche' ''rappresenta la base per la costruzione della rete,
visto che riconosce la rete per la terapia del dolore e per le
cure palliative come momento assistenziale, delineandone anche i
contenuti''.    Nel frattempo l'Agenas ha fatto una mappatura dei centri di
erogazione delle cure palliative domiciliari (i dati sono stati
raccolti, su base volontaria, fino a ottobre e si riferiscono
all'attivita' del 2011) con l'obiettivo di strutturare un
Osservatorio permanente e anche di sviluppare, spiega Maria
Donata Bellantoni ''un portare web per i cittadini''. Le
strutture per l'assistenza domiciliare dei malati terminali sono
per due terzi (67%) pubbliche (47% centro Asl in cui operano
equipe dedicate interne e 20% centro ospedaliero/Hospice
pubblico), mentre il 26% si sono qualificate come centri
erogatori accreditati non profit. Delle Ucp pubbliche solo il
55% garantisce almeno i criteri minimi a fronte del 72% delle
Ucp private. (ANSA).
