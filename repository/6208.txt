#titolo Da 40 ex Alfa Arese si' a ricollocamento - Lombardia
     (ANSA) - MILANO, 13 MAR - Quaranta lavoratori disoccupati
dell'ex Alfa Romeo hanno scelto di aderire al percorso di
ricollocazione nel mercato del lavoro e di sostegno al reddito
che gli e' stato proposto dal commissario straordinario del
Comune di Arese, Anna Pavone, affiancata dall'Agenzia regionale
per l'istruzione, la formazione e il lavoro (Arifl). Ora
l'agenzia Sernet sta iniziando un lavoro su ciascun candidato,
preparando un curriculum vitae e studiando un percorso di
inserimento su misura.
