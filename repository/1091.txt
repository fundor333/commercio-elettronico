#titolo Fiat, utile netto 2012 oltre le attese. Locomotiva Chrysler - Industria e Mercato - Motori
  TORINO - Il gruppo Fiat supera tutti gli obiettivi per il 2012 e chiude l'esercizio con un utile di 1,4 miliardi di euro, superiore alle stime degli analisti. Traina i conti Chrysler che guadagna 1,7 miliardi di dollari: senza la casa di Detroit Fiat avrebbe chiuso in perdita di oltre un miliardo. I risultati sono stati approvati dal cda, riunito per la prima volta in una fabbrica, la Maserati di Grugliasco.  
 - I CONTI. L'utile della gestione ordinaria del gruppo ha raggiunto i 3,8 miliardi (+18% sul 2011 pro forma), i ricavi ammontano a 84 miliardi (+12%). I Marchi di Lusso e Sportivi hanno registrato una crescita dei ricavi del 7%.  
 - INDEBITAMENTO E LIQUIDITA'. L'indebitamento industriale netto del gruppo Fiat sale a 6,5 miliardi di euro da 5,5 miliardi di euro a fine 2011, con investimenti per 7,5 miliardi di euro. La liquiditÃ  complessiva Ã¨ pari a 20,8 miliardi.  
 - NESSUN DIVIDENDO. Non ci sarÃ  dividendo per gli azionisti del gruppo Fiat. E' l'indicazione del cda "considerando che Fiat intende mantenere un elevato livello di liquiditÃ  e che sussistono restrizioni alla possibilitÃ  di Chrysler di distribuire dividendo ai propri soci". 
 - LE CONSEGNE DI AUTO. Le consegne del gruppo Fiat sono state pari nel 2012 a 4,2 milioni, con un incremento del 6%: in particolare 2.115.000 in Nord America, 1.012.000 in Europa, 979.000 in Sud America, 103.000 in Asia.  
 - I TARGET 2013. Fiat conferma i target del 2013: ricavi nell'intervallo tra 88 e 92 miliardi di euro, utile della gestione ordinaria nell'intervallo tra 4 e 4,5 miliardi, utile netto nell'intervallo tra 1,2 e 1,5 miliardi di euro, indebitamento netto industriale di circa 7 miliardi di euro. - I BOND. Il cda ha deliberato anche l'emissione di uno o piÃ¹ prestiti obbligazionari per un ammontare complessivo fino a 5 miliardi di euro - o importo equivalente in altra divisa - da collocarsi entro il 31 dicembre 2014 presso investitori istituzionali. L'obiettivo Ã¨ "un'ottimale gestione del debito consolidato, anche in considerazione delle future scadenze". 

