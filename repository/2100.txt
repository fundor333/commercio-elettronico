#titolo Valeria Golino lancia sfida moda 'pulita'  - Consumo & Risparmio - Ambiente&Energia
  ROMA - Si chiama 'The Fashion Duel' la sfida internazionale al mondo dell'Alta moda che Greenpeace lancia insieme a una testimonial d'eccezione, Valeria Golino. Nel video (thefashionduel.com) diretto da Anna Negri, l'attrice che sfida le piu' grandi case di moda a prendere un impegno per proteggere le ultime foreste e non intossicare il Pianeta con sostanze tossiche. E' stata stilata anche una classifica dell'Alta moda piu' pulita, che vede in testa Valentino, e una petizione, che i cittadini possono firmare sul sito dell'iniziativa, con cui Greenpeace chiede alle case d'Alta moda un impegno ambientale. 
In 15 case della moda, italiane e francesi, si sono viste recapitare il 'guanto' della sfida, simbolo della campagna di Greenpeace, e rigorosamente verde, insieme con un questionario di 25 domande su tre temi ambientali legati alla trasparenza delle filiere produttive e delle politiche ambientali. In testa, Valentino Fashion Group, ''l'unico brand a impegnarsi per raggiungere gli ambiziosi obiettivi deforestazione zero e scarichi zero nella propria produzione''. Mentre, afferma Chiara Campione, responsabile del progetto 'The Fashion Duel' di Greenpeace Italia, ''marchi come Chanel, Prada e Dolce e Gabbana da oggi hanno l'opportunita' di dettare il vero nuovo trend del settore: tutelare il nostro Pianeta. A questi brand - prosegue Campione - chiediamo di impegnarsi da subito per eliminare le sostanze chimiche pericolose dalla loro filiera produttiva e mettere in atto misure per evitare il rischio di contaminazione e la deforestazione. Dolce&Gabbana, Chanel, Hermes, Prada, Alberta Ferretti e Trussardi non hanno nemmeno risposto al questionario''.  
