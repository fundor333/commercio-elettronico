#titolo Citta' Scienza: Ue, pronti a valutare cofinanziamento - Giustizia e diritti civili - ANSA Europa
     (ANSA) - BRUXELLES, 5 MAR - ''La Commissione Ue e' pronta a
valutare il cofinanziamento per la ricostruzione'', cosi' il
commissario per le Politiche regionali Johannes Hahn all'ANSA
nell'esprimere ''profondo dolore per l'incendio alla Citta'
della scienza'' di Napoli. Un dispiacere piu' profondo se la
pista della criminalita' organizzata sara' confermata.  
'In primo luogo dipende dalla Campania e dalle autorita' di
Napoli valutare quando e come il museo potra' essere ricostruito
- dice il commissario -. Ma data l'importanza del luogo, la
Commissione e' pronta a valutare il cofinanziamento del
progetto''. Hahn definisce la Citta' della scienza ''un punto di
riferimento a Napoli, e parte di un piano di recupero piu' ampio
per l'area di Bagnoli'' e segnala una particolare
''preoccupazione se emergesse, come suggerito, che l'edificio
sia stato incendiato dalla criminalita'''. ari progetti legati alla Citta' della Scienza sono stati
cofinanziati col Fondo europeo di sviluppo regionale (Fesr) per
la Campania nei periodi 1994-1999 e 2000-2006, secondo quanto
rende noto il gabinetto del commissario alle Politiche regionali
Johannes Hahn.    Piu' di recente era stato oggetto di cofinanziamento
''Corporea'', un progetto dal valore di 5,6 milioni di euro. L'area ospita inoltre ''Campania Innovazione'', importante
beneficiario dei Fesr 2007-2013 per innovazione e
ricerca.(ANSA).
