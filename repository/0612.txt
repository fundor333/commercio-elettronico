#titolo Minetti: 'Se votassi alle primarie sceglierei Renzi' - Politica
Al suo debutto da modella per Parah a Milano, Nicole Minetti ha risposto alle domande dei giornalisti a defilé concluso: "Se dovessi votare alle primarie sceglierei Renzi, perché è giovane". La consigliera regionale non ha risposto alle altre domande sulla politica nel backstage di Blue Fashion Beach, "perché oggi voglio parlare di moda - ha detto - dato che siamo nel bel mezzo della Milano Fashion Week". 
 RENZI: 'MINETTI PENSI A PRIMARIE SUO PARTITO' -  "Nicole Minetti? Dovrebbe preoccuparsi di votare alle primarie del suo partito, se mai le faranno": lo ha detto Matteo Renzi stamani all'Alfonso Signorini Show, su Radio Monte Carlo. "E poi in questo momento, al di là delle battute - ha aggiunto Renzi - non mi pare sia un bel segno presentarsi come consigliere regionale, quindi come persona che percepisce uno stipendio, e fare contemporaneamente la modella".  
