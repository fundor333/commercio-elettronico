#titolo Crolla casa, salvato un uomo - Sicilia
     (ANSA) - NARO (AGRIGENTO), 13 MAR - Una casa e' crollata
all'alba a Naro, un paese della provincia di Agrigento, e un
uomo di 63 anni, rimasto intrappolato tra le macerie, e' stato
estratto vivo dai vigili del fuoco. L'edificio crollato si trova
in via Vanelle, stessa strada interessata il 4 febbraio 2005 da
una frana. L'uomo rimasto coinvolto nel crollo e' stato estratto
dalle macerie con numerose ferite agli arti ma cosciente; e'
stato trasportato al pronto soccorso di Canicatti'.
