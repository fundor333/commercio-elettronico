#titolo Clini, o ripristino dl o nuovo provvedimento rifiuti - Rifiuti & Inquinamento - Ambiente&Energia
  ROMA - ''O si ripristina con urgenza il dispositivo del decreto del ministro oppure saro' costretto a scegliere se chiudere Malagrotta, perche' sta funzionando contro la legge, o adottare un atto illegittimo che autorizzi la continuazione dello smaltimento''. Lo dice il ministro Corrado Clini. ''Mi sono dato qualche giorno - aggiunge - sperando che il Consiglio di Stato rapidamente esamini il ricorso, sto anche verificando se esistono le condizioni per un altro provvedimento urgente, che e' poi un atto illegittimo''.  
"Il Tar ha preso una decisione incomprensibile - osserva Clini a margine del convegno Memorandum 2013, organizzato dalla fondazione Formiche - ha valutato che a Roma non ci sia emergenza nonostante sia stata dichiarata da luglio 2011 e siano stati nominati due commissari, e la discarica di Malagrotta continui a funzionare in deroga e contro leggi e direttive Ue".  
Il decreto che "ho disposto" è stato fatto "per evitare che si continuino a portare i rifiuti a Malagrotta, che finiscano per le strade di Roma, e terzo per evitare una vergogna nazionale che sarebbe quella di prendere i rifiuti della capitale, caricarli sulle navi e portarli all'estero perché a Roma o in Italia non siamo capaci di trattarli".  
