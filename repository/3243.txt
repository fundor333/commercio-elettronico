#titolo Vela: Barcolana, anche l'Aism in gara a Trieste - Speciali ed Eventi - Salute e Benessere
     (ANSA) - ROMA, 10 OTT - Nel fine settimana della campagna ''Una Mela per la Vita'' (13-14 ottobre) l'Associazione italiana sclerosi multipla (Aism) sara' in gara alla 44/ma edizione della Barcolana di Trieste, per il terzo anno consecutivo. 
   A sostenere la lotta contro la patologia del sistema nervoso centrale le due imbarcazioni ''Tutti per AISM - Aniene Prima Classe'' e ''Tutti per AISM - Il Moro di Venezia XXVII''. I loro equipaggi lanceranno un messaggio di solidarieta' a sostegno dei giovani e delle persone affette da sclerosi multipla, circa 65mila persone in Italia, il 50% giovani, con una diagnosi ogni 4 ore. Skipper d'eccezione i capitani delle imbarcazioni: Savina Piccoli e Francesco Tuppo, giovani triestini con sclerosi multipla. I due team inviteranno il pubblico della Barcolana a sostenere la ricerca sulla malattia e a spedire un sms solidale al 45504 (fino al 15 ottobre). 
   Al Villaggio Barcolana e' gia' presente anche una delegazione della sezione triestina dell'Aism, fino al 14 ottobre, con uno stand in Piazza dell'Unita' d'Italia, una delle tremila piazze italiane in cui saranno distribuiti sacchetti di mele a fronte di un'offerta di 8 euro ciascuno.   
