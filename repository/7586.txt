#titolo L'energia geotermica  - Ambiente&Energia
  Trova origine dal calore che si sviluppa nelle zone più interne della  Terra. Nelle zone geologicamente attive, come quelle vulcaniche, il  gradiente è ancora maggiore. Quella geotermica è una fonte energetica a  erogazione continua e indipendente da condizionamenti climatici, ma  essendo difficilmente trasportabile, è utilizzata per usi  prevalentemente locali. 
La risorsa geotermica risulta costituita da acque  sotterranee che, venendo a contatto con rocce ad alte temperature, si  riscaldano e in alcuni casi vaporizzano. A causa dell'esaurimento che,  dopo un certo numero di anni, possono subire i campi geotermici, sono  stati avviati esperimenti per tentare operazioni di ricarica.  
Un interessante uso delle acque geotermiche a  basse temperature è costituito dall'innaffiamento delle colture di serra  o all'irrigazione a effetto climatizzante, in grado di garantire le  produzioni agricole anche nei Paesi freddi. 
Oggi in tutto il mondo circa 130 impianti  utilizzano il vapore acqueo proveniente dal sottosuolo a fini  energetici. L'Islanda è il Paese dove si dà maggiore importanza alla  geotermia, grazie all'abbondanza di questa risorsa. Il nostro Paese ha  investito molto nella ricerca tecnologica in questo campo e riesce a  produrre l’1,5% della produzione elettrica nazionale.  
