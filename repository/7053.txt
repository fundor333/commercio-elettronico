#titolo L'Italia rinnova l'accordo per la sorgente europea di neutroni Ess - Ricerca e Istituzioni - Scienza&Tecnica
  L'Italia ha rinnovato il protocollo di intesa per la partecipazione, con altri 16 Paesi, alla fase di pre-costruzione della sorgente di neutroni più potente del mondo, la Ess-European Spallation Source. La costruzione della struttura è prevista in Svezia, a Lund, e l'entrata in funzione dovrebbe avvenire nel 2019. 
Frutto di una collaborazione fra i Paesi membri dell'Unione, Ess dotera' l'Europa del piu' avanzato strumento multidisciplinare per lo studio dei materiali, con applicazioni che andranno dall'ambito biomedico alle ricerche sui superconduttori, fino alle tecnologie per l'energia e l'ambiente. 
Il rinnovo dell'accordo è stato firmato  E' stato rinnovato presso la Sincrotrone Trieste-Elettra; a rappresentare il ministero per l'Istruzione, l'Universita' e la Ricerca alla firma dell'accordo è stata Caterina Petrillo, direttore del dipartimento di Fisica dell'Università di Perugia e delegato italiano nel comitato mirettivo di Ess: ''Con l'estensione del protocollo d'intesa - ha detto - inizialmente siglato nel 2010, si intende rafforzare la partecipazione attiva dei Paesi membri e preparare il terreno all'accordo internazionale per la realizzazione in Europa della sorgente Ess. La presenza dell'Italia tra i Paesi membri costituisce anche un riconoscimento all'eccellenza dei nostri ricercatori in questo settore e offre importanti possibilita' di realizzazione di tecnologie avanzate che coinvolgono il sistema delle imprese italiane''.  
