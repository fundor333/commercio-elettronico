#titolo Rubano tv a zia 90enne,denunciati nipoti - Sicilia
     (ANSA) - RAGUSA, 16 MAR - Avrebbero derubato una loro zia
90enne di Ragusa di un televisore 36' a schermo piatto, ma non
avevano fatto i conti con l'arzilla vecchietta, che, sospettando
che il furto fosse stata opera di parenti che erano andati a
trovarla a casa, si e' messa in taxi per raggiungere Comiso e
chiedere indietro l'elettrodomestico. I suoi parenti, tre nipoti
rispettivamente di 46, 41 e 54 anni e il figlio 17enne di uno di
loro, sono stati denunciati in stato di liberta' per furto.
