#titolo Honda a Ginevra svela la Civic Tourer in versione concept - Prove  e Novit√† - Motori
  ROMA - A Ginevra i riflettori dello stand Honda sono puntato sulla versione 'allungata' di Civic. La Civic Tourer, in versione concept, evidenzia la direzione stilistica di Civic Tourer, modello che verra' lanciato nei primi mesi del 2014. Civic Tourer e' stata progettata in Europa per i clienti europei.       La carrozzeria bassa e larga da' una sensazione di sportivita', mentre il design della parte posteriore consentira' di avere la capacita' di carico ai vertici della categoria. 
Attenzione anche alle tecnologie volte al rispetto dell'ambiente con l'introduzione del nuovo motore Earthdreams Technology 1.6 i-DTEC nella gamma CR-V. Con le emissioni di CO2 di soli 119 g/km, il CR-V 1.6 i-DTEC sara' uno dei SUV piu' puliti ed efficienti sul mercato quando verra' introdotto in autunno 2013. 
Il motore 1.6 i-DTEC sara' disponibile su CR-V in abbinamento con trazione a due ruote motrici e trasmissione a cambio manuale. 
Nello stand del marchio per la prima volta in Europa arriva anche il nuovo Concept NSX che rivela l'evoluzione dello stile ed il design della supercar, e per la prima volta viene svelato anche il design degli interni. Il design esterno rimane molto fedele allo stile del concecpt originario, mantenendo le proporzioni dinamiche e seducenti, mentre il pacchetto degli interni vanta un'ottima visibilita' e posizione di guida.  
