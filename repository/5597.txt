#titolo Ministero delle politiche agricole alimentari e forestali (Mipaaf) - Collaboratori - Terra&Gusto
  Il Ministero delle politiche agricole alimentari e forestali ( www.politicheagricole.it) , istituito nel 1946, ha il compito di elaborare e coordinare le linee della politica agricola, forestale, agroalimentare e per la pesca a livello nazionale, europeo ed internazionale.  Il Ministro è Mario Catania, nominato il 16 novembre 2011 su indicazione del premier Mario Monti, dopo una carriera direttiva che si è sviluppata, dal 1978, tra il Mipaaf, nel quale ha raggiunto il ruolo di capo del  Dipartimento delle politiche europee ed internazionali, e Bruxelles, dove Catania ha prestato servizio  sia come dirigente del Mipaaf che nella Rappresentanza Permanente d'Italia presso l'Unione Europea. In precedenza, è stato, tra l’altro, portaparola italiano nel Comitato Speciale Agricoltura dell'Unione, organo comunitario cui è demandata la preparazione dei Consigli dei Ministri dell'Agricoltura dell'Unione Europea e che esercita una potestà deliberante nelle materie di competenza del Consiglio stesso. Struttura  
Il Ministero si articola in tre dipartimenti:  Dipartimento delle politiche europee e internazionali e  dello sviluppo rurale , Dipartimento  delle  politiche  competitive,  della  qualità agroalimentare e della pesca ed Ispettorato  centrale  della  tutela  della qualità e della repressione frodi dei prodotti agroalimentari.  Direttamente collegati al Ministero sono inoltre il Corpo Forestale dello Stato (CFS), il  Comando Carabinieri Politiche Agricole e Alimentari e il Reparto Pesca delle Capitanerie di Porto. Enti collegati 
Nelle attività di sua competenza il Mipaaf si avvale dell'operato di importanti Enti collegati: l'Agenzia per le Erogazioni in Agricoltura (AGEA);  il Consiglio per la Ricerca e la Sperimentazione in agricoltura (CRA); l'Istituto Nazionale di Economia Agraria (INEA); l'Istituto di Servizi per Mercato Agricolo Alimentare (ISMEA); l'Istituto Nazionale di Ricerca per gli Alimenti e la Nutrizione (INRAN); l'Ente Nazionale Risi; l'Istituto Sviluppo Agroalimentare S.p.A. (ISA); l'Agenzia per lo Sviluppo del Settore Ippico (ASSI).  Sede centrale : 
 Via XX Settembre, n. 20 - 00187 Roma Centralino: 06 46651  
