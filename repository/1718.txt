#titolo WELFARE: CULTURA SOCIALIS PREMIA PROGETTI - Qualit√° Alto Adige
 
     (ANSA) - BOLZANO, 15 MAR - Giunta alla sua settima edizione,
l'iniziativa ''Cultura Socialis'' con il motto ''Unirsi nel
lavoro'' si e' svolta giovedi' a Vipiteno presso lo stabilimento
di produzione Prinoth. L'assessore alle politiche sociali
Richard Theiner ha premiato i migliori progetti sociali
presentati nel 2011.
   Piu' di 230 proposte di progetti nell'ambito sociale sono
stati raccolti dalla ripartizione Famiglia e politiche sociali.
Il concorso e' suddiviso in cinque categorie riguardanti
rispettivamente: settore informale, settore formale, settore
politica comunale e settore mass media. Il vincitore nel settore
''informale'' e' l'''Endtreff Hondenada'' di Sarentino che dal
2007 organizza il rock festival ''Rock in dusty vally'' che si
caratterizza per la propria sostenibilita' ambientale attraverso
la raccolta differenziata, bicchieri riutilizzabili, alimenti
biologici e bevande analcoliche. Tra i progetti premiati ci sono
anche le ''Passeggiate antiviolenza'' che il Comune di Bolzano
ha offerto ai cittadini per esercitare il loro coraggio civile
per impegnarsi contro la violenza negli spazi pubblici, il
bullismo ed il vandalismo. L'officina teatrale ''Orange'' del
Theaterpaedagogisches Zentrum di Bressanone (TPZ) e' stata
premiata per il suo spettacolo teatrale ''Xenia e Phoebe'' sulla
paura del diverso dal punto di vista della popolazione locale ed
e' stato presentato in spettacoli al TPZ di Bressanone, in
collaborazione con l'Ispettorato di religione per le scuole
medie e superiori, in centri giovanili e all'''International
Festival of Performing Arts'' in India.
   Un altro progetto teatrale ha vinto il premio Cultura
Socialis nel settore ''Formale'': L'officina teatrale
Lebenshilfe che ha come attori persone con disabilita'. Insieme
all'associazione culturale Theatraki e sotto la guida
professionale del regista Antonio Vigano' del ''Teatro La
Ribalta'', il gruppo ha finora messo in scena a livello
internazionale tre pie'ces. Una particolarita' e' il
bilinguismo: gli attori sono in grado di recitare sia in tedesco
che in italiano.
           

 
