#titolo Spagna, in piazza contro Ue dei mercati - Top News
     (ANSA) - MADRID, 16 MAR - In migliaia sono scesi in piazza a
Madrid e in altre città della Spagna per chiedere un'"Europa
delle persone contro la Ue dei mercati," rispondendo cosi'
all'appello del movimento degli Indignati, che denuncia 
l'incapacità dei leader europei di uscire dalla crisi. "Non
dobbiamo nulla.Non paghiamo", recitavano alcuni striscioni in
riferimento al fatto che Cipro imporra' una tassa sui depositi
bancari eccezionali e senza precedenti in cambio di un piano di
salvataggio europeo di 10 mld di euro.
