#titolo Siria: Ue rinnova sanzioni, embargo armi rivisto ma resta - Altre news - ANSA Europa
     (ANSA) - BRUXELLES, 18 FEB - L'Unione europea lancia un
''segnale politico'' all'opposizione in Siria. Rinnova per tre
mesi il pacchetto di sanzioni contro il regime di Damasco in
scadenza il prossimo 28 febbraio, con l'impegno di ''emendare''
le misure in modo da ''fornire un maggiore supporto 'non-letale'
e assistenza tecnica per la protezione dei civili''. Un segnale
che arriva mentre da Ginevra la Commissione Onu sulle violazione
dei diritti umani presenta un rapporto che punta il dito ''sugli
individui in posizione di leadership'' come responsabili dei
crimini. Secondo Carla Del Ponte e' tempo che della Siria si
occupi la Corte Penale internazionale, alla quale dovrebbe
essere ''dato accesso'' per accertare i crimini di querra,
commessi da entrambe le parti, ma con responsabilita' maggiori
per il regime.    Intanto da Damasco continua l'opera di propaganda. Il premier
Wael Halqi smentisce i dati Onu sui profughi, che non sarebbero
693.710 denunciati dalle Nazioni Unite, ma ''meno di 200mila''. E Bashar Al Assad, secondo un quotidiano libanese, afferma che
''la Siria Ã¨ sulla strada della vittoria nella guerra mondiale
lanciata contro di essa''.    L'Unione europea pero' non lancia guerre. Nel prolungamento
delle sanzioni non c'e' l'allentamento sull'embargo delle armi
che era stato ventilato dalla Gran Bretagna, per poter dare un
aiuto diretto all'opposizione. Ipotesi tiepidamente sostenuta
dalla Francia, ma sicuramente osteggiata dalla maggioranza dei
27 (netta l'opposizione espressa, tra gli altri, da Germania e
Spagna). Se Londra avesse insistito e avesse posto veti,
l'intero pacchetto sarebbe decadutio. Ma lo stesso Hague,
arrivando a Bruxelles ha chiarito che per il regno Unito
''l'importante e' dare il massimo supporto e assistenza'' alla
coalizione di opposizione ed avere la possibilita' di fornire
''una piu' ampia gamma di materiali''. Lasciando intendere che
comunque anche Londra riconosceva il rischio che, nella
complessa situazione sul terreno, se si provasse a fornire armi
queste potrebbero finire ''nelle mani sbagliate''. Un rischio
reso evidente giorno per giorno per la complessita' della
situazione sul campo, dove oggi 12 miliziani di Hezbollah sono
morti nelle ultime 24 ore negli scontri a Qusayr, assediata
tanto dalle forze del regime quanto da quelle di Hezbollah.    Cosi' a Bruxelles, dopo quasi due ore e mezza di discussione,
i 27 hanno preso la decisione politica di rinnovare le sanzioni
per tre mesi. Per l'Italia, nelle parole del ministro Terzi,
''uno sviluppo positivo che va nel senso da noi auspicato di un
rafforzamento del sostegno europeo all'opposizione siriana, sia
sul piano politico che su quello materiale''.    Tra mercoledi' e giovedi' prossimo saranno gli ambasciatori
rappresentanti permanenti a definire il regolamento operativo
del nuovo pacchetto. Ogni paese ''avra' certezza di cio' che
potra' o non potra' fare'' ha detto la 'ministra degli esteri'
europei, Catherine Ashton. Di certo restera' l'embargo sulle
armi vere e proprie ed anche il divieto assoluto di inviare
addestratori militari. Ma, come fanno notare fonti europee, ci
saranno interpretazioni piu' estensive per la fornitura di cio'
che puo' ''proteggere la popolazione''. (ANSA).
