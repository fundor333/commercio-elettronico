#titolo MONDIALI: BELLEZZE PARCHI KRUGER E POLLINO IN OPERA BILINGUE - Turismo Calabria
     (ANSA) - COSENZA, 12 GIU - Il Parco del Pollino e il Parco
Kruger uniti in un gemellaggio culturale e turistico che
attraversa i campionati del mondo di calcio.    L'iniziativa della Gaia service e' stata patrocinata 
dall'Assessorato regionale all'ambiente, dall'Assessorato 
regionale all'Agricoltura e dal Parco del Pollino. Una 
pubblicazione di 64 pagine in italiano e in inglese
scritta da Mario Campanella e Rosaria Succurro e concepita come
strumento di comunicazione primario per l'intera regione in
vista dell'evento mediatico piu' importante dell'anno.    La pubblicazione, che contiene notizie sui due parchi e una
serie di record relativi ai campionati del mondo di calcio,
sara' distribuita direttamente nel continente durante l'incontro
di calcio Italia Nuova Zelanda il 20 giugno a Nelspruit. ''La Regione Calabria - ha detto il dirigente di settore
dell'assessorato all'Ambiente Giuseppe Graziano - ha sostenuto
fortemente questa iniziativa che coniuga il turismo con
l'ambiente e rappresenta un esempio di promozione efficace a
bassissimi costi''.    ''Abbiamo voluto patrocinare l'iniziativa - ha detto il
presidente del Parco del Pollino On Mimmo Pappaterra - perche'
crediamo fermamente nella promozione turistica legata al sapere
e alla conoscenza. Il Kruger e' il parco piu' importante del
mondo mentre il Pollino con i suoi 200.000 ettari rappresenta un
tesoro straordinario per le comunita' calabresi e lucane da far
veicolare in giro per il mondo''.    Mario Campanella e Rosaria Succurro hanno illustrato i
contenuti della pubblicazione, che sara' distribuita a Casa 
Italia e nella sede del Parco internazionale Kruger.
