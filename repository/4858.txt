#titolo Autostrade:A4; lavori asfaltatura rampa Sant'Andrea-Villesse - Autovie Venete
     (ANSA) - PALMANOVA (UDINE), 8 FEB - Per lavori di asfaltatura
e di posa della segnaletica orizzontale e verticale, dalle 8.00
del 13 alle 18.00 del 19 febbraio sara' chiusa la rampa che
dalla rotonda di Sant'Andrea a Gorizia si immette sul raccordo
in direzione di Villesse. Lo rende noto Autovie Venete.    I veicoli provenienti da Gorizia e diretti verso Villesse,
dopo aver percorso la viabilita' ordinaria potranno entrare sul
raccordo dallo svincolo di Farra d'Isonzo.     Lunedi' 11 febbraio, nel tratto dell'A4 interessato dalla
costruzione della terza corsia, tra Meolo e San Dona' di Piave
sara' eseguito il getto della soletta del nuovo cavalcavia sulla
Treviso Mare. Dalle 12.00 alle 14.00 saranno chiuse le corsie di
marcia o sorpasso in entrambe le direzioni.    Sempre in A4, sabato 9 febbraio per il ripristino dei guard
rail laterali sara' chiusa in diversi punti per alcune centinaia
di metri la corsia di marcia in direzione Venezia. I lavori
saranno eseguiti durante il giorno.    Continuano poi i lavori di messa in sicurezza delle pareti
rocciose dopo l'immissione dallo svincolo di Monfalcone est in
direzione Trieste. Dall'11 al 15 febbraio, dalle 9.00 alle
17.00, sara' chiusa per alcune centinaia di metri la corsia di
marcia in direzione Trieste. Infine sulla A23, sempre dall'11 al
15 febbraio, proseguono gli interventi di manutenzione sui
cavalcavia, con chiusure delle corsie di marcia o sorpasso
durante il giorno. (ANSA).
