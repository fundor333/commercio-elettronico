#titolo Protagonisti e star al Lido - Speciali
di Alessandra Magliaro   
 La preoccupazione serpeggia: e se la Mostra del cinema di Venezia, nell'anno dell'economia a rischio default e con un cartellone 'snello', fosse sobria al punto di fare a meno delle star, trasformando il primo anno della nuova era Barbera in un cineforum con proiezioni di film e a seguire accesi dibattiti sulla crisi? Il direttore, informato del nefasto tam tam, chiarisce preventivamente. "Sobrio? Serio, Radical-sperimentale? Macché, le star non mancheranno, a cominciare dagli americani", dice Alberto Barbera. 
 Apriranno  Kate Hudson  e  Kiefer Sutherland  nel cast del Fondamentalista riluttante, il thriller politico di Mira Nair che darà il via a Venezia 69 il 29 agosto e poi si andrà avanti con  Zac Efron  (At any price di Bahrani), l'immancabile  Isabelle Huppert  (Bella Addormentata di Bellocchio),  Rachel McAdams ,  Noomi Rapace  (Passion di De Palma),  Cecile De Franc e  (Superstar di Giannoli),  Selena Gome z,  J ames Franco,  Vanessa Hudgens  (Spring Breakers di Korine),  Ben Affleck e  Javier Bardem  (To the wonder di Malick). 
 E poi in film fuori concorso  Pierce Brosnan  (Love is all you need della Bier),  Kristin Scott Thomas  (Cherchez Hortense di Bontzer),  Jeanne Moreau  (Lullaby to my father di Gitai e O Gebo e a Sombra di De Oliveira),  Robert Redford  con  Shia LaBeouf,   Stanley Tucci ,  Susan Sarandon  per il suo film (The Company you keep),  Winona Ryder  (The Iceman di Vromen). 
 Per chiudere l'8 settembre arriveranno  Gerard Depardieu  e  Emmanuelle Seigner  protagonisti di L'homme qui rit di Ameris.  
