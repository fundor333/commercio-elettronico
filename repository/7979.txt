#titolo Ue-17: Pil -0,6% in quarto trimestre, mai cosi' male da 2009 - Economia e lavoro - ANSA Europa
     (ANSA) - BRUXELLES, 14 FEB - Il Pil dell'eurozona e' sceso
dello 0,6% nel quarto trimestre del 2012. Lo comunica Eurostat. Si tratta del peggior dato dal primo trimestre 2009 (-2,8%),
quando arrivo' in Europa l'ondata del fallimento di Lehman
Brothers. In quel primo trimestre 2009, rispetto a 12 mesi
prima, il crollo del Pil dei paesi della moneta unica registrato
dall'istituto di statistica europeo fu di -5,4%. L'andamento
torno' in terreno positivo gia' nel terzo trimestre. Ora,
invece, per l'eurozona e' stato il terzo trimestre consecutivo
in recessione: invariato nel primo del 2012 (+0,0%), -0,2% nel
secondo, -0,1% nel terzo, -0,6% nel quarto. Il Pil per l'intera
Ue, invece, nell'ultimo trimestre dell'anno scorso e' stato pari
a -0,5%. 
Nello stesso periodo l'Italia ha registrato -2,7% rispetto a un
anno prima, mentre rispetto al terzo trimestre 2012 e' stato
dello 0,9%. In peggioramento anche il Pil della Spagna: Eurostat
registra -0,7% nel quarto trimestre 2012 (dopo -0,4% nel primo,
-0,4% nel secondo e -0,3% nel terzo). Sempre nel quarto
trimestre, la contrazione - a confronto con lo stesso periodo
del 2011 - e' stata di -1,8% (era stata -0,7% nel primo, -1,4%
nel secondo, -1,6% nel terzo). Si riduce invece leggermente il
crollo del Pil greco. Eurostat indica -6,0% nel quarto trimestre
2012 rispetto allo stesso periodo del 2011. Questa la sequenza
nei tre trimestri precedenti, paragonati ai corrispondenti
periodi di 12 mesi prima: -6,7% nel primo, -6,4% nel secondo,
-6,7% nel terzo. ''I dati sul Pil - ha commentato il portavoce del commissario Ue
agli affari economici Olli Rehn - sono sotto le aspettative dei
mercati, e siamo consapevoli che l'attivita' economica resta
debole e tornera' positiva gradualmente solo nella seconda meta'
del 2013''.
