#titolo Livorno:ritardi lavori,ancora senz'acqua - Toscana
     (ANSA) - LIVORNO, 14 MAR - Slitta al tardo pomeriggio il ritorno
alla normalita' per il servizio idrico di Livorno: gran parte
della citta' e' con i rubinetti a secco per il guasto
verificatosi 2 giorni fa all'acquedotto. L'unita' di crisi
ipotizza che i lavori di ripristino, che hanno incontrato
difficolta' impreviste, si concluderanno in tarda serata
contrariamente all'ipotesi che voleva il ritorno alla normalita'
gia' stamani. Le scuole sono rimaste chiuse due giorni e la
popolazione e' servita da autobotti.
