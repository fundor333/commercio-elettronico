#titolo ENERGIA:COSTITUITA SOCIETA' FINANZIARIA SEVFIN IN ALTO ADIGE - Qualit√° Alto Adige
 
     (ANSA) - BOLZANO, 11 MAR - L'Unione Energia Alto Adige ha
deliberato la costituzione della societa' finanziaria e di
partecipazione Sevfin srl, dando cosi' il via all'attuazione
concreta del proprio piano di riordino della produzione e
distribuzione energetica in Alto Adige.
   In futuro, questa nuova impresa operera' nell'interesse dei
soci dell'Unione, partecipando al rilascio di concessioni per le
grandi derivazioni di produzione di energia elettrica nel
settore delle rinnovabili. Non e' esclusa anche una
partecipazione attiva ad altre imprese energetiche che operano
nella provincia di Bolzano. Inoltre, la Sevfin potra' erogare
liquidita' alle imprese energetiche associate alla Sev, e
rendere agevole, alle aziende di distribuzione energetica
altoatesine, l'accesso alla produzione elettrica locale.
   Con la nascita della nuova societa' finanziaria, prende il
via concretamente l'attuazione del piano di politica energetica
della Sev, gia' annunciato nel febbraio scorso per la
produzione, il commercio e la distribuzione di energia nella
provincia di Bolzano. L'Unione Energia Alto Adige si sta
adoperando per realizzare una piattaforma di collaborazione fra
tutte le aziende locali che operano nel settore energetico.
(ANSA).
           

 
