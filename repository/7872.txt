#titolo Gru storica e' salotto letterario per presentazione libro - Libri - Mare
  (ANSA) - GENOVA, 5 MAG - La Langer, la gru galleggiante piu' antica al mondo che ha mantenuto le sue caratteristiche originarie ed e' tuttora operativa a Calata Boccardo, nel porto di Genova, diventa, per un giorno, salotto letterario, per la presentazione del volume ''Quando c'era il GUM - storie da architetti'', di Rinaldo Luccardini.     Il volume ripercorre i 10 anni di storia del Gruppo Urbanisti Metropolitani che opero' a Genova dal 1983 al 2004 per contribuire, con progetti, manifestazioni, dibattiti, convegni, articoli di stampa ed altri eventi ad orientare le scelte urbanistiche della citta'. ''Dentro al libro - ha spiegato Rinaldo Luccardini - sono elencati i 28 progetti elaborati dal gruppo nei 10 anni prima delle colombiane. Alcuni di questi sono ancora validi e quindi la nuova giunta, se vuole, potra' approfittare di queste idee''. 
Molto suggestiva la location della conferenza stampa, con le sedie posizionate nella sala macchine della Gru storica, un gigante del mare, alto 84 m. con il braccio alzato, con una capacita' di sollevamento fino a 250 tonnellate e con la possibilita' di rotare di 360 gradi.  (ANSA).  
