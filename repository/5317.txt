#titolo Idratazione puo' prevenire sovrappeso bimbi - Medicina  - Salute e Benessere
     (ANSA) - MILANO, 26 FEB - Una corretta idratazione ''puo'
favorire la prevenzione del sovrappeso nei bambini di eta'
scolare'', addirittura abbassandolo del 31%: a dirlo sono alcuni
ricercatori tedeschi guidati da Rebecca Muckelbauer, che su
questo tema hanno condotto un apposito studio. Lo riporta il
sito In a Bottle, secondo il quale ''l'originalita' di questa
ricerca sta nell'approccio ambientale-formativo: sono stati
individuati gruppi di bambini provenienti da aree socialmente
svantaggiate e preparati adeguatamente in classe sull'importanza
del corretto consumo di bevande, in particolare dell'acqua''.    La prevenzione del sovrappeso nei bambini, si legge nello
studio, rimane un problema per la salute pubblica a causa del
continuo aumento dell'obesita' infantile. ''Fino ad oggi, la
maggior parte delle strategie di prevenzione sono state basate
su interventi individuali o di istruzione e hanno ampiamente
trascurato il contesto ambientale. Le scuole elementari - spiega
In a Bottle - rappresentano un ambiente ideale per i programmi
di intervento: e' stato rilevato che la tendenza al sovrappeso
e' piu' alta per i bambini di basso status socio-economico''.    Lo studio ha coinvolto bambini di seconda e terza elementare
di 32 scuole presenti in aree socialmente svantaggiate di due
citta' tedesche, Dortmund ed Essen. I bimbi sono stati istruiti
dagli insegnanti attraverso quattro lezioni in aula
sull'importanza di una corretta idratazione; l'indagine e'
durata per l'intero anno scolastico, e i piccoli sono stati
divisi in due gruppi: ad uno e' stato fatto bere un bicchiere al
giorno (della grandezza di 200 ml) mentre l'altro ha mantenuto
le proprie abitudini.    ''L'intenzione dello studio - commentano gli esperti - era
quello di promuovere il consumo d'acqua tra i bambini di eta'
compresa tra i 7 e gli 8 anni puntando sull'informazione e sulla
formazione. Lo studio ha permesso di apprezzare come, nei
bambini coinvolti attivamente nell'analisi, il rischio di
sovrappeso e' stato ridotto del 31%''.  (ANSA).
