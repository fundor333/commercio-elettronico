#titolo Citroen, a Parigi reginetta dello stand e' nuova DS3 cabrio - Prove  e Novità - Motori
  ROMA - La versione cabrio della Citroen DS3 è stata la reginetta dello stand del marchio francese a Parigi. 
A due anni dalla commercializzazione e sulla scia di oltre 240.000 veicoli venduti nel mondo, ecco la nuova versione con capote che puo' essere azionata fino a 120 km/h. Novita' su DS4 e DS5 con edizioni limitate 'Pure Pearl' all'insegna dell'eleganza. DS4 arricchisce la gamma con una versione 2.0 HDi 160 FAP; i clienti dell'intera linea DS potranno usufruire di prestazioni esclusive grazie al club Citroen DS Privilège. 
L'upgrade prevede anche la gamma C, con Citroën C4 AIRCROSS, lanciata lo scorso aprile, e la nuova Citroën C3 PICASSO. Questo modello presentato in anteprima mondiale ha venduto oltre 320.000 esemplari, e continua a distinguersi per il design audace. Nell'ambito di questa strategia e' previsto anche il lancio di due berline di carattere, Citroën C4L e C-ELYSÉE, destinate ai mercati internazionali in forte crescita e presentate durante le giornate stampa. Create in Francia dai team internazionali di Citroën, beneficiano del miglior know how della Marca in termini di stile, tecnologia, messa a punto e qualità. Citroën conferma anche il suo carattere di global brand, come dimostra il lancio della linea DS in Cina, America Latina e Russia. Espressione del lusso alla francese, la linea DS rappresenta la Marca in tutto il mondo. Novita' anche per quanto riguarda la mobilità green con tecnologie e innovazioni accessibili introdotte dal gruppo. Leader europeo per emissioni di CO2 (con una media di 124,6 g), propone motori sempre più efficienti, come la motorizzazione e-HDi 70 Airdream CMP su Citroen C3 (solo 87 g di CO2/km) o le nuove motorizzazioni benzina PureTech. A questo si aggiungono le tecnologie di punta per l'ibrido Diesel, Hybrid4, disponibili su Citroen DS5, che rappresenta il 20% delle vendite del modello, e la tecnologia Full Electric su Citroën C-Zero. Citroen propone anche il concept car DS3 Electrum con tecnologia Full Electric e architettura innovativa. Infine la Marca offre un nuovo concetto di mobilità con Citroën Multicity: lanciato quest'anno in Germania con un car sharing pubblico di C-ZERO a Berlino, in Francia si arricchisce di servizi inediti, quali la locazione tra privati e il car pooling. Ad illustrare questi tre temi fondamentali, arriva il concept car Numéro 9.  
