#titolo La boule de neige della Valsusa - Focus
  Dopo Barcellona e Bruxelles una 'Palla di neve' gigante ha promosso a Parigi, in Place du Louvre, le montagne dell'Alta Valle di Susa. All'evento hanno partecipato l'Assessore al turismo della regione Piemonte, Alberto Cirio, e il sindaco del primo arrondissement della citta', Jean Francois Legaret. 
La Francia, ha ricordato ricorda il sindaco, e' il luogo d'origine di questi curiosi oggetti chiamati 'boule de neige' tanto di moda nella seconda meta' dell'Ottocento e inaugurati proprio a Parigi durante la prima Esposizione Universale del 1878. 
Parigi e' la terza ed ultima tappa di una tournee internazionale, che ha visto il posizionamento di una grande palla di neve realizzata in crystal di diametro di quasi 5 metri e alta 4 metri a Barcellona (2-3 dicembre) e Bruxelles (6 e 7 dicembre). Al suo interno sono riprodotte su un plastico le montagne delle Alpi dell'Alta Val Susa con snowboard, sci, torcia olimpica, cartelli segnaletici delle varie localita', un gianduiotto gigante e una bottiglia di vino. I visitatori (oltre 10.000 persone tra Barcellona e Bruxelles) possono entrare e vivere l'esperienza dello 'snowglobe': una volta varcata la soglia, sotto una leggera nevicata, ci si immerge nell'atmosfera e nelle bellezze delle montagne e conoscere le localita' e l'offerta dei comprensori di Bardonecchia Ski e Vialattea. Ci sono anche l'estrazione di soggiorni premio per la stagione invernale 2011-2012 e un sito internet www.turismotorino.org/IT/alpialtavalsusa. 
La capitale francese, spiega Alberto Cirio, rappresenta per le Alpi dell'Alta Val Susa un mercato prioritario sul quale investire, sia per la tipologia di turista sensibile all'offerta del prodotto turistico italiano, sia per il collegamento ferroviario diretto in TGV, il treno ad alta velocita', operato dalle ferrovie transalpine (SNCF), che permette di raggiungere Oulx e Bardonecchia in poche ore e con tariffe convenienti.   (ANSA).  
