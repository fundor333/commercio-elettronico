#titolo Carne cavallo: ipermercato Como, subito ritirata merce - Distribuzione - Terra&Gusto
  - MILANO - La direzione dell'Ipermercato D'Ambros di Turate (Como), dove i Nas hanno prelevato un campione di pasta fresca ripiena 'Piemontesino al vitello' dove e' stata riscontrata la presenza di carne di cavallo non dichiarata in etichetta, precisa che ''a titolo cautelativo ci siamo subito adoperati al ritiro della merce dalla vendita ancor prima di conoscere l'esito degli esami da parte dell'Istituto Zooprofilattico di Brescia''. 
''Precisiamo che la nostra struttura - conclude la nota della direzione dell'ipermercato - si occupa solo di commercializzare i prodotti in questione e non li produce''.  
