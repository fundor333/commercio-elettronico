#titolo ISCHIA - Da Mezzanotte - I ristoranti consigliati da giornalisti ANSA
  (di Claudia Coletta) 
 Sono tante, tantissime le attrazioni che offre l'incantevole isola d'Ischia. A partire dalle acque termali, che ogni anno attirano milioni di turisti, passando per le spiagge incastonate in angoli di paradiso verde. Non a caso Ischia e' nota ai piu' come isola verde: la sua rigogliosa natura e' un vanto per gli isolani. 
 Tra le attrazioni dell'isola verde non si può non ricordare il cibo servito nei numerosi ristoranti. Uno di questi è Mezzanotte, ristorante sulla Riva Destra, una zona del porto ischitano conosciuta in particolare per la movida notturna.  Il ristorante ha una decina di tavoli all'esterno, e una delle sue peculiarità è la possibilità di poter cenare fino a tarda ora, guardano lo ''struscio'' di turisti e turiste, sul porto.  
 Il menu spazia dalla pizza, classica o con il cornicione ripeno di philadelfia (particolarmente  gustoso),  alla carne e l'immancabile pesce,  pescato in giornata, presentato al cliente e cucinato al momento, secondo tradizione. 
 Da provare assolutamente, come antipasto ma anche come secondo, la mozzarella. Quella di Mezzanotte e' particolarmente ''callosa e succosa''. Tra le altre specialita', i piatti tipici  della cultura mediterranea: la zuppa di pesce, i paccheri allo scoglio, le decatissime fritture. 
 Il prezzo medio va dalle 35 ai 50 euro, a secondo se si sceglie il menu a base di piazza o pesce. L'indirizzo:   Via Porto, n 71 - 80077 Ischia Porto (Na) Tel. + 39 081 98 16 53  
