#titolo Inglesi annoiati? Meglio se restano a casa - Visto da...
  (ANSA) - LONDRA - Tra le cause emerse per spiegare il fallimento della spedizione inglese alcuni commentatori hanno suggerito il regime di clausura imposto da Capello.  (ASCOLTA L'AUDIO)   Troppe regole, una severa disciplina che avrebbe reso insopportabile l'aria nel ritiro di Rustenburg. Così da far cadere nella noia i Tre Leoni, rinchiusi più che ospitati nel lussoso campus Royal Bafokeng, quartier generale dell'Inghilterra durante la prima fase mondiale. 
 Lo stesso Rooney ha rivelato che i giocatori non ne potevano più di trascorrere le giornate tra sfide a freccette e gare di snooker. Una spiegazione, quella della noia, che non convince però il centrocampista tedesco Mesut Ozil. Onesto quanto sfacciato il suo commento: "se ti annoi nel torneo più importante del mondo, bè allora forse è meglio che te ne resti a casa". Guarda caso ci ha pensato proprio la sua Germania a rispedire a casa - e con largo anticipo - gli annoiati inglesi.  
