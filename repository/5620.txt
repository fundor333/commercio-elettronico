#titolo Tacchi troppo alti, Kate si incastra in un tombino - Mondo
ROMA - Il tacco alto ''tradisce'' la duchessa di Cambridge. Kate Middleton, che insieme al marito William ha preso parte alla parata militare per il giorno di San Patrizio in una caserma nello Hampshire, e' rimasta incastrata nella grata di un tombino mentre salutava i soldati e si e' aggrappata al marito, sempre al fianco, per evitare di cadere. La duchessa ha lottato un paio di minuti per liberare il tacco e si e' subito ripresa, come mostrano le foto sui vari media britannici, proseguendo nei saluti. Continuando a sorridere, ha salutato i militari e poi ha preso in mano un mazzo di fiori bianchi e gialli donatole da una bimba di 5 anni, Maisie Purcell, figlia del sergente maggiore Andy Purcell. ''Molto primaverili'', ha detto Kate nel prendere i fiori. 
 La duchessa di Cambridge punta sugli 'evergreen'. Anche nel giorno di San Patrizio. Kate ha preso parte, infatti, alla parata militare indossando un cappotto verde di Emilia Wickstead che aveva acquistato lo scorso anno proprio per l'occasione.  
