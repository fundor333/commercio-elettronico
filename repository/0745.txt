#titolo Zuppa di cavolo verza, pane nero e Fontina con Fonduta - Enogastronomia
  (ANSA) - AOSTA, 23 FEB - La zuppa di cavolo verza, pane nero e Fontina con Fonduta e' una tipica ricetta valdostana tratta dal sito della Regione Valle d'Aosta 'www.lovevda.it'. 
Gli ingredienti (per quattro persone): 200 grammi di pane nero, 200 grammi di cavolo verza, 200 grammi di Fontina, 50 grammi di burro, 0,5 decilitri di brodo di carne, noce moscata, una lattina di Fonduta da 400 grammi. 
La preparazione: tagliare il pane a fette e farlo abbrustolire in forno; lessare la verza in acqua leggermente salata; rivestire uno stampo con le foglie e alternare uno strato di pane, uno di cavolo e uno di Fontina fino a riempirlo. 
(terminare con il cavolo). Ricoprire con il brodo, una spolverata di noce moscata e il burro prima di mettere in forno a 170 gradi per 30 minuti. Rovesciare e contornare con la Fonduta. (ANSA).  
