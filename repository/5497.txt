#titolo Fumetti: Cofferati (Pd) inaugura a Pe mostra autori italiani - La voce degli Eurodeputati - ANSA Europa
     (ANSA) - STRASBURGO, 16 GEN - L'eurodeputato del Pd Sergio
Cofferati ha inaugurato presso la sede del Parlamento europeo a
Strasburgo una mostra sui fumetti italiani. ''Il fumetto e'
diventato in molti paesi europei una vera e propria letteratura
popolare: ha cosi' favorito la diffusione della conoscenza,
oltre che della letteratura di svago'', ha affermato Cofferati
aprendo la mostra. Da quando nel dicembre 1908 apparve per la
prima volta il Corriere dei Piccoli come allegato del Corriere
della Sera, ''moltissimi autori si sono affermati in questa
attivita' ed e' bello poter mostrare il loro lavoro al
Parlamento Ue'', ha aggiunto l'eurodeputato. (ANSA).
