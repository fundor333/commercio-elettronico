#titolo Acqua: Last Minute Market a settimana mondiale Stoccolma - Acqua: Dalle Regioni - Ambiente&Energia
     (ANSA) - BOLOGNA, 28 AGO - Sventola anche la bandiera
italiana alla 'World Water Week' di Stoccolma, tra i principali
appuntamenti ambientalisti a livello mondiale. Nella capitale
svedese, unico rappresentante tricolore e' il 'Last Minute
Market' di Bologna, con il suo presidente Andrea Segre',
curatore scientifico della campagna europea 'Un anno contro lo
spreco', che ha portato il Parlamento europeo a richiedere
ufficialmente la proclamazione del 2014 'Anno europeo contro lo
spreco alimentare'.    Domani, Segre' - preside della Facolta' di Agraria
dell'Universita' di Bologna - interverra' sull'evoluzione in
atto, a livello europeo ed istituzionale, riguardo la lotta agli
sprechi alimentari ma anche per lanciare un importante
iniziativa, condivisa da scienziati e operatori di tutto il
pianeta, ribattezzata  'Contro lo spreco alimentare: un'ipoteca
sul futuro dell'acqua e del mondo'. L'iniziativa, sempre domani,
verra' pubblicato sul sito del National Geographic insieme al
trailer del documentario 'Taste the Waste of Water' del regista
tedesco Valentin Thurn. (ANSA).
