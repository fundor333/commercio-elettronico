#titolo Herambiente rida' vita ai rifiuti, a Ravenna nasce Disidrat - Speciali ed Eventi - Ambiente&Energia
  Ridare vita ai rifiuti, ricavando valore dal fango. E contribuire, al tempo stesso, alla salvaguardia dell'ambiente, in sicurezza per il  suolo e con il contenimento delle emissioni. Tutto questo e' possibile grazie a Disidrat, l'impianto di trattamento fanghi industriali di  Ravenna, che raddoppia la quota di materiale recuperata, riducendo significativamente la parte conferita in discarica. 
   
 Gestita da Herambiente, societa' del Gruppo Hera per il trattamento e lo smaltimento dei rifiuti, la grande struttura sulla Romea  sostituisce quella a pochi chilometri, in via di riqualificazione: ogni anno trattera' 150 mila tonnellate di rifiuti speciali, liquidi e  solidi, pericolosi e non. 
   
 Realizzato in due anni, con un investimento di 13 milioni, Disidrat si pone tra le eccellenze europee per la varieta' dei rifiuti   trattabili, per dimensioni e caratteristiche tecnologiche. Il materiale in ingresso recuperato sara' riutilizzato come copertura per  discariche, al posto del terreno vegetale. Oppure come materia di consolidamento per le miniere.  
