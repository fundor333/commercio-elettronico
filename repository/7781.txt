#titolo 8 marzo: liberaldemocratici Ue lanciano rete su uguaglianza - 2013 Anno dell'Europa dei cittadini
     (ANSA) - BRUXELLES, 07 MAR - Il Partito dei democratici e
liberali europei (Alde) ha lanciato oggi un nuovo ''network''
per favorire l'uguaglianza di genere. L'iniziativa mira in
particolare a garantire la piena partecipazione delle donne alla
vita economica, sociale e politica nell'Ue. La nuova rete
cerchera' di portare piu' donne possibile a impegnarsi nei
partiti liberali europei, sostenendo le politiche della parita'
di genere negli Stati membri e nelle istituzioni comunitarie. ''Spero che il network diventi una piattaforma per la
cooperazione tra i partiti politici, le istituzioni e la
societa' civile per raggiungere una maggiore uguaglianza di
genere'', ha commentato il presidente dell'Alde, Graham Watson. (ANSA)
           
             (Segui ANSA Europa su  Facebook  e    Twitter ) 

