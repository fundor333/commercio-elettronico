#titolo A Massa nuovo laboratorio analisi delle acque - Acqua: Dalle Regioni - Ambiente&Energia
  MASSA (MASSA CARRARA) - Taglio del nastro questa mattina per il  nuovo laboratorio analisi della acque, uno strumento di controllo che garantira' agli utenti la qualita' dell'acqua potabile distribuita, e il monitoraggio degli oltre 400 impianti di depurazione. E' il centro analisi inaugurato stamani dalla societa' idrica Gaia, a Massa, con il presidente Ermindo Tucci e i sindaci di Massa, Roberto Pucci, di Carrara, Angelo Zubbani e di Forte dei Marmi Umberto Buratti. 
''Ancora una volta - ha dichiarato il presidente Tucci - vogliamo lanciare un chiaro segnale di impegno nel migliorare gli standard di efficienza del servizio. Per far questo non ci siamo solo attrezzati di moderni macchinari e impiegato professionisti nello staff del Laboratorio, ma abbiamo pensato a rendere pubbliche le analisi delle acque potabili, affinche' i cittadini possano verificare con i loro occhi i risultati del nostro lavoro. Collegandosi al sito web di Gaia e' possibile conoscere, con pochi semplici click, i valori di ciascun parametro presente nella propria acqua del rubinetto, e confrontare questi dati con i limiti imposti dalla legge''.  
