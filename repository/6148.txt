#titolo Ballare tango riduce stress, ansia e depressione - Stili di vita - Salute e Benessere
  Â Ballare il tango e' una delle maniere piu efficaci per ridurre i livelli di stress, ansia e depressione. Secondo un nuovo studio australiano, la combinazione dell'esercizio, dell'interazione sociale e dell'intensa concentrazione allevia la depressione e un'ampia gamma di sintomi associati, meglio degli esercizi con macchine di fitness o della meditazione. 
 ''La pratica del tango argentino si e' dimostrata efficace non solo nel ridurre il senso di depressione, ma anche l'insonnia e gli altri disturbi del sonno, mentre altri trattamenti non si dimostravano efficaci nel normalizzare una gamma cosi' ampia di condizioni'', spiega la psicologa Rosa Pinniger dell'Universita' del New England, che ha anche creato un'organizzazione, Institute of Tango Therapy, per promuovere un'estensione dei programmi terapeutici. 
 ''Abbiamo registrato miglioramenti persistenti, che abbiamo potuto misurare a distanza di un mese'', aggiunge l'esperta.     Nello studio, pubblicato sulla rivista Complementary Therapies in Medicine, sono stati misurati gli effetti del tango su persone che hanno dichiarato di soffrire di disturbi dell'umore, ma anche su un gruppo che soffriva del disturbo alla vista detto degenerazione maculare. E i risultati suggeriscono che la terapia possa essere usata per trattare persone con disabilita' fisiche di vario genere, come la sclerosi multipla. 
Per persone che hanno problemi di mobilita', la bellezza del tango e' di avere un fermo abbraccio con il partner che guida e che puo' stabilizzare chi e' malfermo.     Il successo del programma di ricerca e' stato tale che i partecipanti hanno stretto amicizie e continuano a ballare regolarmente, grazie al contributo volontario degli insegnati e dei partner piu' abili.   
