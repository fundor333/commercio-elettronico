#titolo Pizzo da 90mila euro,arrestato estorsore - Campania
     (ANSA) - NAPOLI, 12 MAR - Si è presentato come referente del
clan vesuviano dei Veneruso da un imprenditore di Volla (Napoli)
che sta realizzando di un complesso residenziale, per imporgli
un "pizzo" da 90 mila euro a rate: i carabinieri hanno
arrestato, per estorsione aggravata dal metodo mafioso, Mario Di
Costanzo, 47 anni. Quando i pagamenti si sono interrotti, l'uomo
si è recato nel cantiere della vittima per esplodergli contro
due colpi di pistola a scopo intimidatorio, fortunatamente
andati a vuoto.
