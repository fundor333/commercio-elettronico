#titolo In attesa dell'Habemus Papam, in hotel a 160 euro  - In Viaggio
   Mancano meno di 24 ore all’inizio ufficiale del conclave durante il quale verrà eletto il successore di Papa Benedetto XVI. Da giorni fedeli e curisoi si stanno preparando per questo evento storico che porterà nella Capitale centinaia di migliaia di persone, non solo per l’elezione ma anche per assistere al primo Angelus del nuovo Papa. 
 Il motore di ricerca hotel trivago.it ha seguito con attenzione l’andamento dei prezzi negli hotel romani e dagli ultimi dati il costo medio per camera a notte tocca i 160€ nella giornata di sabato 16 marzo.  “Dagli ultimi dati elaborati dal nostro Osservatorio abbiamo visto che, a partire da sabato scorso, i prezzi nei prossimi giorni sono in costante aumento e nella giornata di sabato 16 marzo, giorno che precede l’ipotetico primo Angelus del nuovo Papa, sfiorano i 160€.”  Ha commentato Giulia Eremita, Country Manager di trivago Italia. 
 Tra i connazionali, che aumentano del +29% nelle ultime due settimane, Roma è ancora la più ricercata da parte dei milanesi (+63%), seguti da napoletani (+61%), torinesi (+64%), palermitani (+58%) e genovesi (+64%). Per quanto riguarda invece i paesi esteri, il maggior numero di ricerche arriva dalla Germania (+9%), Gran Bretagna (+7%), Spagna (+9%) e Francia (+13%). In questo contesto anche la disponibilità delle strutture ricettive a Roma ha subito delle variazioni e, ad oggi, è scesa al 15%. Maggiori info sul sito  www.trivago.it  
