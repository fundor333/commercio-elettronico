#titolo Nuoto: Massimiliano Rosolino a cimento invernale in Liguria - Uomini e Mare - Mare
     (ANSA)- CERIALE, 3 GEN-Mare d'inverno per Massimiliano Rosolino. Il campione napoletano ha preso parte al 7/o cimento invernale
di nuoto di Ceriale, nel ponente ligure, nell'ambito della
campagna informativa di cui e' testimonial per promuovere una
nuova raccolta differenziata porta a porta. Con lui in mare il
sindaco, Ennio Fazio, e 180 nuotatori. La temperatura dell'acqua
era di 13 gradi, quella dell'aria di 12. Tra i partecipanti, un
nuotatore di 90 anni, Attilio Chiodo, e una nuotatrice di 87
anni, Elda Gianesio.
