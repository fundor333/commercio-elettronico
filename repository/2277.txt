#titolo Wolfgang Stark - Mondiali Sudafrica
  Wolfgang Stark è nato il 20 novembre 1969 a Landshut (Germania), internazionale dal 1999, nella vita di tutti i giorni è bancario ed ha come hobby le moto. La sua carriera internazionale inizia nel 1999, con 3 gare dirette ai Mondiali Under 17 in Nuova Zelanda: Stati Uniti-Nuova Zelanda 2-1 e Paraguay-Burkina Faso 2-2 nei gironi eliminatori, Australia-Qatar 1-0 ai quarti di finale. Nel 2001 per quattro mesi è arbitro nella J League, il campionato nazionale giapponese. 
    
Riappare a grandi livelli internazionali nel 2007, con i Mondiali Under 20 disputati in Canada, dove dirige 5 incontri: Spagna-Uruguay 2-2, Giappone-Costarica 1-0 e Gambia-Portogallo 2-1 nei gironi eliminatori, Nigeria-Zambia 2-1 negli ottavi di finale ed Argentina-Cile 3-0 in semifinale. Nel 2008 arbitra due gare delle Olimpiadi di Pechino, entrambe nella fase a gironi: Argentina-Costa d’ Avorio 2-1 e Nigeria-Stati Uniti 2-1. Nel 2009 è presente a 3 incontri del Mondiale Under 17, disputato in Nigeria: Corea del Sud-Uruguay 3-1 e Spagna-Emirati Arabi Uniti 3-1 nei gironi eliminatori, Colombia-Argentina 3-2 agli ottavi di finale. Nelle eliminatorie verso Sudafrica 2010 ha diretto 4 partite, tutte in Europa, con bilancio di 2 vittorie interne (Polonia-Repubblica Ceca 2-1 e Scozia-Macedonia 2-0), 1 pareggio (Italia-Eire 1-1) ed 1 successo esterno (Slovacchia-Slovenia 0-2).  
    
IL PRIMATO DI TSCHENSCHER. L’arbitro Tschenscher è stato il primo – in assoluto – nella storia dei Mondiali ad autorizzare una sostituzione, le quali sono entrate a far parte della rassegna iridata solo a partire dall’ edizione di Messico ‘70: le prime vennero effettuate il 31 maggio 1970, nel match Messico-Unione Sovietica 0-0, gara inaugurale di quell’ anno e da lui diretta; il primo calciatore ad uscire, nell’intervallo tra primo e secondo tempo, fu Viktor Serebryanikov, rilevato da Anatoli Puzach. 
   
GLI ASSISTENTI. I due assistenti che comporranno la terna arbitrale tedesca diretta da Stark saranno i connazionali Mike Pickel (nato l’8 aprile 1975, internazionale dal 2007) e Jan Hendrik Salver (nato il 1 marzo 1969, internazionale dal 2000). 
   
