#titolo Influenza: Iss, casi continuano a calare - Scienza e Medicina
     (ANSA) - ROMA, 14 MAR - Continua a scendere il numero di casi di
sindrome influenzale, soprattutto tra i bambini. Nella settimana
tra il 4 e 10 marzo il livello di incidenza totale
e' sceso da 7,61 a 5,50 casi per mille assistiti, con 334mila
casi stimati, e un totale di 5,3 milioni di casi dall'inizio
della sorveglianza. Lo segnala il bollettino settimanale
Influnet dell'Istituto superiore di sanita' (Iss). I piu'
colpiti dall'influenza rimangono i bambini sotto i cinque anni,
con 13,18 casi per mille assistiti.
