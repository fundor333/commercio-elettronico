#titolo Renault rilancia Alpine e crea comitato consultivo per gestione - Industria e Mercato - Motori
  ROMA - Mentre lo squadrone delle Alpine iscritte da Renault Classic si appresta a prendere il via il Rally di Montecarlo Storico 2013 (tra i cinque equipaggi c'e' anche quello composto da Jean-Claude Andruet e ''Biche'' che vinse la prova e contribui' alla conquista del Campionato del Mondo nel 1973) alla Societe' des Automobiles Alpine Caterham - la nuova societa' costituita per rilanciare il celebre brand sportivo francese - ci si prepara per le prossime importanti azioni. 
In questo ambito e in vista del rilancio della Marca Alpine, in linea con le intenzioni espresse da Carlos Tavares direttore delegato alle Operazioni di Renault, e' stato deciso di costituire un comitato consultivo battezzato ''Alpine Advisory Board'', posto sotto la sua direzione. 
Tale organo avra' la missione di consigliare e assistere la direzione generale di Renault e quella della Socie'te' des Automobiles Alpine Caterham nella gestione del posizionamento della marca e di accompagnare la gestazione del futuro veicolo sportivo, fino al suo lancio. 
Fanno parte del '''Alpine Advisory Board'' Jean-Charles Redele', concessionario Renault e figlio del fondatore della Marca Jean Redele'; Jacques Cheinisse, ex responsabile commerciale e direttore sportivo di Alpine; Jean-Pierre Limondin, ex ingegnere Alpine incaricato, in particolare, delle fabbricazioni su licenza; Alain Serpaggi, ex pilota di auto da corsa e collaudatore di Alpine; Bernard Darniche, uno dei ''moschettieri'' dell'equipe Alpine, che ha vinto, nel 1973 il primo Campionato del Mondo dei Rally; Miche'le Mouton, ex pilota Alpine dal 1974 al 1977; Herve' Charbonneaux, collezionista e pilota Alpine nelle corse di veicoli storici; Olivier Lamirault, concessionario Renault a Chartres fortemente coinvolto nell'avventura commerciale di Alpine.  Ci saranno anche Chris Vissher, concessionario Renault e specialista Alpine e Renault Sport a Rotterdam (Paesi Bassi); Tom Mautner, ex pilota di rally, ex concessionario Renault e Alpine a Londra e collezionista. 
Per conto di Renault siederanno nel comitato Alpine, oltre a Carlos Tavares, anche Philippe Klein (Executive Vice President, Corporate Planning, Product Planning & Programmi), Christian Pouillaude (Brand Director, Renault), Bernard Ollivier (CEO, Societe' des Automobiles Alpine Caterham) e Jean-Jacques Delaruwiere, quest'ultimo in rappresentanza della Comunicazione Renault e responsabile per l'amministrazione del comitato consultivo.Â   
