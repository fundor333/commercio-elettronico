#titolo Il 12% giovani che cerca lavoro fallisce - Lombardia
     (ANSA) - MILANO, 18 MAR - Tra i giovani che in Italia cercano
effettivamente un lavoro - e che sono per lo piu' neolaureati -
il 12% non lo trova. E' quanto afferma una ricerca condotta da
Assolombarda (l'associazione territoriale di Confindustria di
Milano e Provincia) e Cgil, Cisl e Uil. E' il dato riferito alla
classe 25-34 anni, quella d'ingresso nel mondo del lavoro dei
neolaureati: le cose vanno meglio a Milano e in Lombardia, dove
la quota di chi non trova lavoro e' rispettivamente del 7,3% e
del 6,7%.
