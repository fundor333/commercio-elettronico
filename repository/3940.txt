#titolo Marte potrebbe aver ospitato la vita - Scienza e Medicina
     (ANSA) - HOUSTON, 13 MAR - Su Marte in passato c'erano le
condizioni favorevoli alla vita: lo dimostrano le analisi del
primo campione di roccia marziana che il rover della Nasa
Curiosity ha prelevato con il suo speciale trapano. Nel campione
di roccia esaminato da Curiosity, la Nasa ha identificato zolfo,
azoto, idrogeno, ossigeno, fosforo e carbonio, alcuni degli
ingredienti chimici fondamentali per la vita. La polvere deriva
da una roccia sedimentaria vicino a un antico letto di torrente
nel cratere Gale.
