#titolo Incendio in Ospedale Torrette Ancona - Marche
     (ANSA) - ANCONA, 18 MAR - Un incendio e' scoppiato la notte
scorsa nelle cucine dell'Ospedale regionale di Torrette ad
Ancona, costringendo il personale sanitario e i vigili del fuoco
ad evacuare i degenti del vicino reparto di Ortopedia. Secondo i
primi rilievi, il rogo, che ha provocato molto fumo ma nessun
ferito, sarebbe partito da uno dei cestini della spazzatura,
forse per cause accidentali. Sul posto e' intervenuta la
polizia, che conduce le indagini.
