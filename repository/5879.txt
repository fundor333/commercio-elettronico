#titolo Pensionati derubati a Giulianova,arresti - Abruzzo
     (ANSA) - GIULIANOVA (TERAMO), 15 MAR - Aspettavano le persone
anziane che si recavano per ritirare la loro pensione negli
Uffici Postali di Giulianova per poi seguirle e, una volta
salite in auto le distraevano mentre uno dei malviventi rubava
la borsa. Al termine delle indagini della Polizia Stradale di
Teramo, anche con il contributo di vittime e testimoni, sono
stati identificati gli autori: due fratelli di origine
napoletana, che vivevano sulla costa teramana e che sono stati
rintracciati a Napoli e arrestati.
