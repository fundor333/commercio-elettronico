#titolo Papa,'fine del mondo' cita Matteo Ricci - Marche
     (ANSA) - ANCONA, 14 MAR - La frase con cui papa Francesco, il
cardinale gesuita Jorge Mario Bergoglio, si è presentato ieri ai
fedeli in piazza San Pietro, un papa che arriva da un paese alla
"fine del mondo", potrebbe essere una citazione del gesuita
padre Matteo Ricci, evangelizzatore della Cina. "Io - scriveva
il religioso - mi trovo in questa fine del mondo nella quale
l'obbedienza mi ha bottato (gettato ndr)". A dirlo è uno dei
massimi studiosi di Ricci, il prof. Filippo Mignini
dell'Università di Macerata.
