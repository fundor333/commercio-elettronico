#titolo Lazio: Pannella, no intesa Storace per motivi tecnici - Politica
  L'intesa tra radicali e Francesco Storace alle elezioni regionali del Lazio non si farà per "motivi tecnici". Lo ha spiegato il leader dei radicali Marco Pannella in un'intervista stasera a Radio Radicale. 
 "Non sono riusciti a portarci prima delle 16.45 di oggi il loro simbolo", ha spiegato Pannella, secondo il quale i radicali avevano posto come condizione la possibilità di disporre del simbolo di Storace. "Storace si è scusato perché non è riuscito ad attuare, non so perché, quanto necessario al compiersi dell'accordo - ha detto Pannella -. Lui è stato sempre corretto. Ci ha anche proposto di mettere uno dei due consiglieri radicali uscenti in lista, ma entrambi hanno detto di no".  
