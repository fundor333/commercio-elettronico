#titolo Arrestata infermiera col vizietto dell'azzardo derubava pazienti  - Cronaca
  FIRENZE - Infermiera deruba i pazienti di una clinica privata di Firenze dei loro effetti personali, spesso approfittando della loro assenza quando dovevano sottoporsi ad esami che comportavano anestesia, per soddisfare la sua passione per il gioco d'azzardo. Per questo un'infermiera di 36 anni è stata arrestata dalla polizia, in esecuzione di misura cautelare ai domiciliari disposta dalla procura di Firenze. Tra gli oggetti rubati, gioielli come catenine d'oro e orecchini. In alcuni casi avrebbe sottratto denaro dai portafogli dei pazienti. Tra le prove a suo carico, anche la ricevuta di un compro oro in cui, secondo l'accusa, avrebbe venduto una grossa catena d'oro di proprietà di un paziente della clinica. Ad incastrare la donna, i filmati di alcune telecamere piazzate dagli investigatori della polizia postale in alcuni locali della clinica, Villa Donatello, dopo che la direzione si era rivolta alla polizia per denunciare i furti. Da alcuni mesi, dopo che erano emerse le prime prove a suo carico, la donna era stata allontanata dalla struttura. "Non sono una persona che ruba" avrebbe dichiarato la donna nell'interrogatorio di garanzia davanti al gip". (  
