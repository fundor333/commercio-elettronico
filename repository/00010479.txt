#titolo Accompagna prostituta lavoro, arrestato - Emilia Romagna
     (ANSA) - RAVENNA, 14 MAR - La polizia lo ha notato nella
tarda serata di ieri mentre sulla Statale Adriatica, nei pressi
di Cervia, controllava alla distanza una 42enne prostituta
romena dopo averla accompagnata sul posto di lavoro. Per questo
un 44enne imbianchino incensurato di Rossano Calabro ma
residente a Sogliano sul Rubicone e' stato arrestato dalla
squadra Mobile per favoreggiamento della prostituzione. La
lucciola e' stata a sua volta denunciata a piede libero.
