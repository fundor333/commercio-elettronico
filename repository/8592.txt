#titolo Pakistan: bus soldati nel fiume,24 morti - Mondo
(ANSA) - ISLAMABAD, 16 MAR - Almeno 24 membri delle forze di sicurezza pachistane sono morti oggi e altri cinque sono rimasti feriti quando l'autobus su cui viaggiavano e' caduto nel fiume Indus, nel distretto di Kohistan della provincia nordoccidentale di Khyber Pakhtunkhwa. Fonti della polizia hanno riferito che il veicolo era partito da Rawalpindi e si stava dirigendo verso Gilgit quando e' avvenuto l'incidente, dovuto a quanto sembra alla eccessiva velocita'.  
