#titolo Auto elettrica, un'App individua tutte stazioni ricarica Usa - Mobilit√† Sostenibile - Motori
  ROMA - Negli Stati Uniti grazie ad un App i proprietari di auto elettriche o ibride plug-in potranno conoscere in tempo reale l'ubicazione e gli orari di servizio di tutte le stazioni di ricarica. L'utile servizio e' reso possibile dalla nuova Applicazione ChargePoint installabile, per ora gratuitamente, sui telefoni cellulari iPhone e Android. Chi dispone della App ChargePoint puo' individuare e raggiungere non soltanto le stazioni del proprio fornitore ma la rete di tutte quelle presenti sul territorio.     Con la nuova App tutti i possessori di smartphone, collegati con sistemi iOS e Android, possono individuare la stazione piu' vicina al punto in cui si trovano con la propria auto elettrica, ma anche quella piu' vicina all'indirizzo impostato dall'utente o qualsiasi altra stazione scelta da chi effettua la ricerca. 
Una volta visualizzata l'esatta posizione della stazione sulla mappa lo smartphone provvede in tempo reale a comunicare se il servizio e' operativo, se e' libero o occupato o di impostare un elenco di punti preferiti a pagamento.     Sullo smartphone su cui e' scaricata l'App e' possibile impostare un account personale con cui avviare o interrompere le sessioni di ricarica, le indicazioni sul punto di sosta dell'utente e su quello in cui l'auto elettrica sta effettuando la ricarica, ma anche di ottenere l'informazione sull'attuale stato di carica delle batterie e su quanto tempo e' trascorso dall'ultimo pieno di energia. Un'altra funzione specifica dell'App ChargePoint e' quella di conoscere sempre in tempo reale la propria spesa media per la ricarica. Il presidente e amministratore delegato di ChargePoint, Pat Romano, sostiene che l'App permette di monitorare le possibilita' di utilizzo delle oltre 10.000 stazione della marca, oltre alle migliaia di altre stazioni presenti su tutto il territorio degli Stati Uniti. 
Secondo il presidente l'App ChargePoint e' ''il modo piu' semplice per trovare una stazione di ricarica EV in tutto il Nord America.''  
