#titolo Usa, in provvedimento fiscal cliff anche aiuti eco-mobilita' - Mobilità Sostenibile - Motori
  ROMA - Il Senato degli Stati Uniti, con un intervento all'ultimo momento, ha introdotto nel provvedimento emanato dal Presidente Barack Obama per evitare il ''fiscal cliff'' una serie di misure che riguardano la mobilita' e in generale il mondo dell'automobile.     Come riferisce Green Car Reports, tra i punti inseriti nel documento di 157 pagine ci sono l'introduzione di un credito fiscale pari al 10% del prezzo di acquisto e fino a un massimo di 2.500 dollari per i veicoli elettrici a due o tre ruote, il ripristino del credito fiscale Federale del 30% per l'installazione delle stazioni di ricarica  per le auto elettriche, il ripristino del credito fiscale Federale per il biodiesel e il gasolio di origine rinnovabile e l'estensione del credito fiscale per i biocarburanti anche a quelli prodotti con le alghe.     Altri provvedimenti riguardano i veicoli ibridi plug-in. Come riporta Reuters, tra le modifiche introdotte nel provvedimento anti fiscal cliff, ci sono anche riduzioni delle tasse per gli autodromi e i complessi sportivi destinati alle gare motoristiche. 
    
