#titolo M5S in parlamento: per Grillo #e'unpiacere - Politica
Ricambio generazionale e facce nuove in parlamento: l'invasione pacifica del Movimento 5 Stelle sui banchi della Camera e del Senato #e'unpiacere per il leader Beppe Grillo, che lancia l'hashtag su twitter. E la lista delle cose che oggi fanno piacere cresce di minuto in minuto: '#e'unpiacere vedere il ricambio generazionale! Facce nuove e pulite vs vecchi senza piu' emozioni e propositivita'. Ora la prova saranno i fatti'', twitta la giornalista Francesca Senette. Le fa eco @nomfup: ''No, non è un piacere #e'undovere lavorare bene, servire i cittadini, trovare soluzioni ai problemi di sto' Paese''. 
 ''Il nuovo papa caccia il cardinale Law, il M5S entra in politica, Cosentino entra in carcere. Oggi inizia una nuova Era'', twitta @stefaniacampani, mentre per @federicagamb il piacere è ''sapere che i parlamentari del M5S hanno firmato un accordo per ridursi lo stipendio''. 
 Dall'account @enzo_don un tweet al vetriolo per la vecchia casta: ''#èunpiacere che mentre in parlamento entra gente perbene, Cosentino entra in carcere non più protetto dalla feccia che c'era in quel palazzo''. Un altro Cosentino, di nome Armando, ‏invece scrive: ''#èunpiacere è la Primavera Italiana… una Rivoluzione senza Armi e senza violenza...'', mentre @NOX_architect affida a questo tweet le sue speranze per il futuro: ''#èunpiacere finalmente mi sento rappresentato, continuate così. Non cambiate. Ma cambiate loro. L'onesta andrà di moda!''. 
   
   
   
    
