#titolo SCHEDA Come si vota negli Stati Uniti - Mondo
  Contrariamente alla Francia, l'altra potenza occidentale con un sistema istituzionale semi-presidenziale, negli Stati Uniti il presidente non viene eletto a suffragio universale, ma a sceglierlo sono i 538 cosiddetti Grandi elettori.    Per conquistare la Casa Bianca c'e' bisogno di ottenere il voto di 270 grandi elettori, la meta' piu' uno dei 538 totali. I grandi elettori, eletti su base statale, sono la somma tra il numero dei senatori, due per Stato, e dei deputati: 435 in tutto, assegnati proporzionalmente alla popolazione. Attualmente i deputati sono 53 in California, lo Stato più popoloso, uno soltanto in Montana, North e South Dakota. Ai 535 Grandi Elettori 'statali' se ne aggiungono 3 in rappresentanza del distretto di Columbia che ospita la capitale Washington.    Nella stragrande maggioranza degli Stati vige la regola della vittoria totale: chi giunge in testa ottiene la totalità dei delegati. Fanno eccezione il Maine e il Nebraska, che hanno un sistema diverso. In caso di parita' fra i grandi elettori, ovvero se i due sfidanti conquistano 269 voti ciascuno, a decidere e' il Congresso degli Stati Uniti.    E' necessario soddisfare tre requisiti per diventare presidente degli Stati Uniti: bisogna avere piu' di 35 anni, essere nato negli Usa e risiedervi da 14 anni.   
