#titolo Incidenti Ancona-Samb, 3 agenti contusi - Marche
     (ANSA) - ANCONA, 17 MAR - Tre contusi fra le forze di polizia
negli incidenti che hanno accompagnato il dopo partita
Ancona-Sambenedettese, finita 1-1. Al momento del deflusso,
gruppi di ultra' di entrambe le tifoserie hanno tentato di
entrare in contatto tra loro nel parcheggio. Sono stati dispersi
con cariche di alleggerimento. Sequestrate una tanica con
liquido infiammabile, 10 bottiglie di vetro e un accendino. In
corso anche accertamenti per identificare gli autori del lancio
di oggetti contundenti.
