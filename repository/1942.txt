#titolo Vodka per dimenticare voto, denunciata - Piemonte
     (ANSA) - CUNEO, 15 MAR - Una ragazza di 20 anni e' stata
denunciata a piede libero dai carabinieri di Benevagienna con
l'accusa di aver offerto una bottiglia di vodka ad una
minorenne, facendola finire all'ospedale.    La ragazzina, allieva di un istituto superiore, dopo avere
preso un brutto voto a scuola, stava attendendo in lacrime il
pullman alla Stazione di Fossano per tornare a casa quando una
ragazza, che conosceva solo di vista, le ha offerto la bottiglia
di vodka che teneva nello zaino.
