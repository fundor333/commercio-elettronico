#titolo Premi: Libro mare; Sanremo,assegnati i cinque premi speciali - Libri - Mare
  (ANSA) - SANREMO, 10 GIU - La giuria del Premio letterario 'Libro del mare, Casino' di Sanremo' ha comunicato i vincitori dei cinque premi speciali dell'ottava edizione dell'evento, la cui cerimonia di premiazione e' attesa, per martedi' prossimo, in piazzale Vesco, a Sanremo. Luca Tamagnini, con l'opera "Sardegna paesaggio Costiero" (Photo Atlante editore) è il vincitore del premio "Volume fotografico". Il premio "Opera prima" è stato assegnato ad Andres Beltrami, con il libro "La cura" (Fandango Editore). Premio "per la cultura del mare" a Valeria Patrizia Li Vigni per il volume "Il sapere del mare" (Assessorato regionale ai Beni culturali identità siciliana). Il riconoscimento "Città di Sanremo" è stato attribuito a Cinzia Tani per il suo libro "Charleston". A Nerina Neri Battistin è andato il premio "Casinò di Sanremo" per l'opera "Una donna oltre Capo Horn". (ANSA).  
