#titolo Autovie Venete: Casello San Dona'chiuso ancora una settimana - Autovie Venete
     (ANSA) - TRIESTE, 8 MAR - Restera' ancora chiuso al traffico
per una settimana, il casello di San Dona' di Piave. Il
maltempo, che in questi giorni ha interessato il nord est, ha
rallentato alcuni degli interventi previsti, come la posa della
pavimentazione che, per l'asciugatura dell'asfalto, richiede
temperature alte e clima secco.    I lavori, iniziati il 24 febbraio e che dovevano essere
conclusi entro sabato 9 marzo, sono stati quindi prorogati di
un'altra settimana e si concluderanno entro sabato 16 marzo. Restano pertanto chiuse al traffico, fino alle 24.00 di sabato
16 marzo, la rampa in entrata per i veicoli diretti verso
Venezia e le rampe in uscita e in entrata per i veicoli
provenienti e diretti da e per Trieste del casello di San Dona'
di Piave. (ANSA).
