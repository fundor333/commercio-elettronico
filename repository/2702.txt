#titolo Storie dei cieli del mondo - Libri

			 Il fascino del cielo stellato non conosce differenze e in ogni luogo del mondo esistono storie che raccontano di stelle e costellazioni. 'Storie dei cieli del mondo' (Sinnos, 60 pagine, 12 euro) è proprio una raccolta di alcune delle favole e dei miti di tutte le parti del mondo. 
Il mistero della Via Lattea secondo le leggende di Giappone e Paraguay, la caccia all'Orsa maggiore degli indiani irochesi oppure la difficile storia d'amore, nelle Antille, tra Tre Re e la sua fidanzata che porto' alla nascita delle costellazioni: sono alcune delle storie di questo libro.  
La seconda parte del libro è invece dedicata alla moderna astronomia, le costellazioni cosi' come le conosciamo oggi e infine un kit per costruire il proprio astrolabio, uno strumento per non perdere l'orientamento guardando il cielo notturno. 
		
