#titolo Porti: amministratore 'Venezia Terminal' a Crotone e Reggio - Porti e Logistica - Mare
  (ANSA) - CATANZARO, 28 GEN - Domani, martedi' 29 gennaio, sara' presente in Calabria Roberto Perocchio, amministratore delegato della  ''Venezia terminal passeggeri spa'' , societa' che gestisce il terminal crocieristico veneziano, per effettuare una serie di sopralluoghi nei porti regionali. 
Il programma della visita ha l'obiettivo di verificare, insieme alle istituzioni locali e all'autorita' portuale di Gioia Tauro, le caratteristiche tecniche delle infrastrutture calabresi e la fattibilita' per un eventuale avvio di collaborazione.     Al termine del meeting di lavoro con le istituzioni, alle 11.30, la vicepresidente della Regione Antonella Stasi e l'amministratore delegato della ''Venezia terminal passeggeri spa'', incontreranno la stampa presso la sala Giunta dell'Amministrazione provinciale di Crotone. 
Un successivo sopralluogo e' previsto a Reggio Calabria alle 16 presso la Capitaneria di Porto, alla presenza dell'assessore regionale ai Trasporti e Politiche internazionali, Luigi Fedele. 
(ANSA).  
