#titolo Francia: avvocato Metzner trovato morto - Mondo
     (ANSA) - PARIGI, 17 MAR - Il celebre avvocato penalista
francese Olivier Metzner, specialista di processi celebri e
molto mediatici, dal caso Bettencourt a quello dell'ex patron di
Vivendi Jean-Marie Messier, e' stato trovato morto in un mare
interno in Bretagna, il golfo di Morbihan. Lo riferiscono i
media francesi. Secondo fonti vicine alla famiglia l'avvocato,
63 anni, avrebbe lasciato una lettera in cui afferma di volersi
uccidere. Il corpo e' stato trovato al largo della sua isola
privata nel golfo.
