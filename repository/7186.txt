#titolo Svelata allo show di Detroit la Concept Corolla Furia - Prove  e Novit√† - Motori
  DETROIT - Esordisce al Cobo Hall dell'americana motortown, in Michigan, l'annunciata Concept Corolla Furia, nuova proposta di un modello che ha una storia importante. In dieci generazioni, Corolla e' sempre stata una scelta popolare per gli acquirenti di auto. Il modello attuale, introdotto nel 2008, e' la seconda auto piu' venduta da Toyota l'anno scorso ed e' seconda anche nel suo segmento. 
L'anno scorso, ci sono stati 2.100.000 compatte vendute negli Stati Uniti, delle quali Corolla rappresenta quasi 300.000 unita', pari a una quota del 13,5 per cento del segmento. La Concept Corolla Furia volta pagina per esprimere un concetto tutto nuovo della berlina compatta. ''Ci sono un sacco di parole che i progettisti usano per descriverla'' spiega Bill Fay, capo della divisione Usa del gruppo Toyota ''ma lasciatemi dire che e' una grande macchina. E sono sicuro che riuscira' a sorprendere chi si e' fatto delle idee preconcette circa il futuro della Corolla''. 
Furia e' l'interpretazione della moderna berlina compatta e dinamica. Esibisce sbalzi ridotti per sottolineare il passo lungo ed e' progettata intorno a un tema che utilizza puri e semplici elementi di superficie allo scopo di creare un aspetto piu' deciso, che ispiri fiducia. Ha un parabrezza fortemente inclinato, linea del tetto spiovente, parafanghi pronunciati, e una brillante colorazione personalizzata, chiamata ''Fuego Furioso''. Passata la sorpresa per il colore cangiante, catturano l'occhio l'aggressivo frontale dominato dalla griglia nera e dallo spoiler inferiore  in fibra di carbonio. Completano l'opera visuale gli aggressivi cerchi in lega da 19 pollici piazzati all'estremita' degli angoli per migliorare la sensazione di stabilita'. Il frontale e' modellato dai fari a LED e dai gruppi ottici posteriori in composito, anch'essi a LED. All'interno sorprendono l'abitabilita', il comfort, la scelta dei materiali e la qualita'. ''Anche se e' solo una concept'' conclude Bill Fay ''Corolla Furia invia un messaggio chiaro su dove vuol andare il futuro Toyota. E non solo per lo stile piu' personale ed espressivo. Fa infatti riflettere il nuovo approccio globale nel segmento delle compatte.  
