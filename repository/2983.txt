#titolo Lite per ragazze, tre accoltellati - Cronaca
Tre giovani sono stati accoltellati la notte scorsa a Salerno in una lite cominciata per futili motivi in piazza della Concordia, sul lungomare,uno dei luoghi della movida cittadina; uno di loro è stato sottoposto ad intervento chirurgico ed è in prognosi riservata. 
 I tre erano in compagnia delle fidanzate quando sono stati avvicinati da altri giovani che hanno rivolto apprezzamenti pesanti alle ragazze. Ne è nata una discussione e uno degli aggressori ha estratto un coltello ferendo i ragazzi. 
 I giovani feriti hanno dai 21 ai 23 anni. Soccorsi e portati nell'ospedale San Giovanni di Dio e Ruggi d'Aragona le condizioni di un dei tre, un ragazzo di 23 anni, sono apparse subito gravi. L'aggredito, infatti, aveva vasta una ferita al torace, per la quale è stato necessario l'immediato intervento chirurgico. Gli altri due, invece, sono stati dimessi dopo essere stati medicati.    Sull'episodio indaga la polizia con gli agenti della sezione volanti diretti dal vice questore Rossana Trimarco.  
 Tre giovani di età compresa tra i 21 ed i 23 anni sono stati fermati dalla polizia che indaga sull' accoltellamento. I tre sono stati bloccati dagli agenti della Squadra Mobile e sono stati condotti in caserma dove vengono in queste ore ascoltati dagli investigatori. I poliziotti stanno effettuando numerosi riscontri e cercano il coltello utilizzato da uno degli aggressori durante la lite. Le indagini sono coordinate dal pm Marco Colamonici.  
