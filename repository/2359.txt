#titolo Olio fritto riciclato per camion McDonald - MobilitÃ  - Ambiente&Energia
  ROMA - Chi mangia hamburger McDonald e' un paladino dell'ambiente? Sembra uno scherzo ma lo scorso anno, riferisce Green Car Reports, i camion della McDonald utilizzati per le consegne negli Emirati Arabi Uniti hanno percorso circa 800.000 miglia, pari a 1,3 milioni di chilometri, utilizzando un carburante al 100 per cento biodiesel, riciclato dall'olio fritto di cucina scartato dai ristoranti della catena. Il programma, avviato 17 mesi fa, non e' un fatto isolato. Infatti l'azienda ha avviato programmi simili negli Stati Uniti, in Europa e Australia. 
Di solito quando si parla di biocarburanti, si guarda che le materie prime vegetali, da cui derivano, siano coltivate in modo efficiente per la trasformazione in biodiesel. Ma McDonald ha creato un nuovo approccio ai biocarburanti derivati da oli riciclati. Il Programma di Sostenibilita' McDonald comprende gia' il 75 per cento dei ristoranti degli Stati Uniti che mandano l'olio alimentare usato ai produttori di carburanti biodiesel. Secondo la McDonald USA, negli Stati Uniti la media dei ristoranti che partecipano al Programma ricicla ogni anno circa 5.450 litri di olio da cucina usato, mentre in Europa piu' dell'80 per cento dell'olio da cucina usato e' convertito in biodiesel e i camion McDonald ne utilizzano il 37 per cento. 
Ad utilizzare per biocarburanti tutto l'olio di cucina usato sono invece il 100 per cento dei ristoranti McDonald presenti negli Emirati Arabi Uniti che lo consegnano al produttore di biocarburanti Neutral Fuels di Dubai che a sua volta lo ricicla e converte in biodiesel al 100 per cento. La Neutral Fuels opera con un sistema interamente a circuito chiuso ed e' il primo produttore di biodiesel al 100 per cento venduto in Medio Oriente. Dalla fine del 2008 Neutral Fuels appoggia il Programma di Sostenibilita' McDonald che utilizza il 100 per cento dell'olio da cucina usato per ricavarne il biodiesel necessario alla mobilita' dei veicoli di servizio. Una strategia ambientale che significa eliminare oltre 3.500 tonnellate di CO2 emesso nell'ambiente, pari a circa 1500 auto in meno sulla strada ogni anno. Senza contare l'enorme quantita' di recipienti plastici che prima venivano utilizzati per portare gli oli usati alla discarica. La Neutral Fuels stima che piu' del 95 per cento dei costi di produzione del biocarburante sono per le materie prime. 
In questo caso, invece, l'aspetto globale del riciclaggio significa un impatto inferiore a quello delle crescenti colture specifiche per la produzione di carburante.  
