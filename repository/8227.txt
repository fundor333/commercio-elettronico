#titolo Clini, mi auguro nuovo governo usi piano suolo - Istituzioni e UE - Ambiente&Energia
 
            
            ROMA - ''Mi auguro che il nuovo governo possa utilizzare il
Piano per la messa in sicurezza del territorio fin da subito'':
lo ha detto il ministro dell'Ambiente, Corrado Clini, nella
conferenza nazionale sul rischio idrogeologico in corso a Roma.    ''La prossima riunione del Cipe e' fissata per l'8 marzo - ha
osservato Clini -  emi auguro che si possano fare passi avanti,
prima della riunione delle Camere, per l'individuazione di
strumenti per dare concretezza al Piano''.    Clini ha annunciato inoltre  che e' in preparazione ''il
completamento del rapporto sulla vulnerabilita' e l'adattamento
ai cambiamenti climatici per il nostro Paese; sara' pronto entro
fine febbraio''.    Il ministro si sofferma sull'importanza della difesa del
suolo, altrimenti si crea, come e' successo, ''un corto
circuito; questo, perche' gli effetti e i costi prodotti dai
danni sono superiori a quelli per la prevenzione''.    Infine Clini ricorda come siano cambiato ''regime e frequenza
delle piogge'' anche in Italia e come vadano, di conseguenza,
''aggiornati i sistemi di protezione che vengono messi sotto
stress'' molto di piu' che in passato.
