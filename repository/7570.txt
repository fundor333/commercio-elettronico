#titolo Scuola: protesta studenti a Cagliari - Sardegna
     (ANSA) - CAGLIARI, 15 MAR - Manifestazione di protesta
stamattina a Cagliari di studenti e docenti del liceo Eleonora
d'Arborea e dell'istituto Grazia Deledda. Nel mirino il piano di
dimensionamento che prevede, a partire dal prossimo anno
scolastico, il trasferimento dell'indirizzo Economico Sociale
dell'Arborea e quello Linguistico del Deledda al liceo De
Sanctis. In centinaia hanno protestato davanti alla sede
dell'Assessorato della Pubblica Istruzione: una delegazione e'
stata poi ricevuta dall'assessore Milia.
