#titolo Maiani. la ricerca ha bisogno di programmazione - Ricerca e Istituzioni - Scienza&Tecnica
  La programmazione a lungo termine è una necessità in tutti campi, non solo della ricerca scientifica, ma in Italia risulta impossibile farlo: a denunciarlo è il fisico Luciano Maiani, ex direttore del Cern ed ospite al festival 'Libri come' in corso a Roma.  
.    ''La necessita' di avere una visione di lunga portata sembra impossibile in Italia. In tutti i campi, non solo quello scientifico. E' invece un aspetto essenziale per tutto, non solo per la ricerca'', ha detto Maiani.  
Si unisce alla denuncia è il presidente dell'Infn Fernando Ferroni, per il quale la ''programmazione a lungo termine, come nel caso del Large Hadron Collider (Lhc), e' un valore necessario per ogni Paese avanzato''. Sono stati infatti necessari enormi investimenti e oltre 20 anni di lavori prima di poter costruire il piu' grande acceleratore di particelle del mondo al di Ginevra. ''Tanto che molti di coloro che hanno progettato Lhc non hanno potuto assistere alla scoperta del bosone di Higgs'', ha osservato Ferroni. 
I risultati ottenuti con Lhc nascono con la programmazione di lungo periodo e la cooperazione internazionale. ''Non trovo nulla di scandaloso - ha aggiunto Ferroni - nel fatto che i nostri ricercatori si spostino in altri Paesi perche' sono bravi. Piuttosto il problema e' che i ricercatori di altri Paesi non vengono in Italia'' Vanno create - ha concluso, le creare le condizioni 'ambientali' giuste, comprese quelle salariali, capaci di attrarre.  
