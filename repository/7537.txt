#titolo Trovato un Le Brun in suite Coco Chanel al Ritz di Parigi  - Cultura - In Viaggio
  Sorpresa al Ritz di Parigi, l'hotel di lusso chiuso da alcuni mesi per restauri: un dipinto di Charles Le Brun (1619-1690), il pittore personale di Luigi XIV, il re Sole, è stato scoperto nella stupore generale nella suite dove visse per anni Coco Chanel. Il quadro sarà venduto all'asta ad aprile e ha un valore stimato tra i 300 mila ed i 500 mila euro, ha annunciato la Maison Christiés.    A trovare il quadro, dal titolo Il Sacrificio di Polixene,  sono stati alcuni esperti che stavano realizzando un inventario delle opere d'arte e dei mobili del lussuoso hotel della place Vendome, di cui è proprietario il miliardario egiziano Mohammed Al Fayed. L'albergo è chiuso dal primo agosto scorso per profondi lavori di ristrutturazione. Sul dipinto gli esperti hanno trovato alcune iniziali CLBF, per "Charles Le Brun Fecit" (Lo ha fatto Charles Le Brun) ed una data, 1647.  
