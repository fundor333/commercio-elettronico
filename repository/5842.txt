#titolo Carl-Peter Forster entra nel CdA di Volvo Car Group - I Protagonisti - Motori
  ROMA - Carl-Peter Forster, gia' nel CdA di Geely Automobile, e' stato nominato membro del consiglio di amministrazione di Volvo Car Group, a sua volta controllata dal Gruppo cinese.     Forster ha una lunga e vasta esperienza nel settore automobilistico, essendo stato presidente di General Motors Europa dal 2004 al 2009 per poi essere nominato nel 2010 AD di Tata Motors a livello globale. Nello scorso settembre Forster era diventato consigliere capo del Gruppo Zhejiang Geely Holding e successivamente - il 9 gennaio 2013 - era stato nominato membro non esecutivo del consiglio di amministrazione della Geely Automobile Holdings Co. Ltd. 
''Forster porta grande esperienza e conoscenza del settore auto nell'ambito del consiglio di amministrazione di Volvo Cars - ha commentato Li Shufu, presidente del Gruppo Volvo Car - La sua profonda conoscenza del business development e del prodotto saranno una risorsa importante per Volvo Cars nell'ambito della trasformazione che e' in corso''.   
