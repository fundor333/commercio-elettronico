#titolo Alexandre Pato - Protagonisti
Sono state piene di commozione le ultime ore di Alexandre Pato a Milanello. L'attaccante brasiliano, che ieri è stato ceduto dal Milan al Corinthians, in mattinata ha voluto salutare lo staff tecnico e la squadra prima dell'allenamento. "Sono stati cinque anni e mezzo alla grande con tutti voi, mi dispiace tantissimo, sarete sempre nel mio cuore - ha detto Pato parlando di fronte ai compagni sul campo centrale, prima di abbracciarli uno a uno visibilmente commosso -. In bocca al lupo a tutti, adesso vi guarderò da lontano, ma sono sicuro che, con voi, il Milan continuerà insieme a voiad essere grande e a vincere tutto". La squadra ha salutato con un applauso Pato che, prima di lasciare il centro sportivo, ha posato con la statua della mascotte del Milan, Milanello, e ha pubblicato la foto su Instagram con questo messaggio: "Sarà sempre amore".  
