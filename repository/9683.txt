#titolo Crisi: Ue, aumentano poveri Italia, rivedere spesa sociale - Altre news - ANSA Europa
  BRUXELLES - In un momento dove la spesa sociale e' bersaglio delle 'spending review', la Commissione Ue invita a  rivedere le strategie nazionali  perche' la spesa sociale non e' solo un consumo ma anche un investimento che consente una crescita inclusiva. Ad esempio, spiega Bruxelles, in Italia la scarsa spesa sociale ha anche determinato l' aumento dei poveri  e impedisce l'inserimento delle donne nel mercato del lavoro, quindi gioca a sfavore della crescita. 
   
 Secondo i dati della Commissione Ue, che oggi ha chiesto agli Stati membri di rivedere la propria  spesa sociale , la crisi ha esacerbato la pressione sociale ed economica: circa 120 milioni di persone, cioe' il 4% della popolazione Ue, e' a rischio di poverta', la  disoccupazione ha raggiunto il record  del 10,7% e quella giovanile e' al drammatico livello di 22,7%. In Italia il numero dei poveri e' passato dai 15.099.000 milioni del 2008 ai 17.112.000 del 2011. 
   
 Dati che spingono la Commissione a chiedere agli Stati di investire nella spesa sociale perche', ad esempio, bassa spesa in  istruzione o formazione  ha effetti sulla forza lavoro che diventa meno qualificata e di conseguenza sfavorisce la competitivita'. Spiegano i tecnici che non e' solo una questione di aumentare quanto si spende per istruzione, aiuti all'infanzia, formazione e sistema sociale in generale, ma anche di rendere piu' efficiente la spesa che c'e' gia'. Ad esempio, in Italia la spesa sociale sconta quella per le  pensioni , che e' molto elevata e non lascia spazio ad altro tipo di interventi. 
   
    
