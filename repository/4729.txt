#titolo Influenza: Mantovani, fugati dubbi ora sostenere vaccinazione - Medicina  - Salute e Benessere
  ROMA - Dopo il via libera dell'Aifa sui vaccini sospesi per controlli e' necessario sostenere la vaccinazione antinfluenzale per evitare che pazienti a rischio possano evitare una pratica per loro salvavita. Ne e' convinto il professor Alberto Mantovani, direttore scientifico dell'istituto Humanitas e docente all'universita' di Milano che scende in campo per fugare paure e dubbi sulla vicenda sicurezza vaccini. 
''Sulla base delle conoscenze - precisa l'immunologo - a nessun paziente e' stato mai inoculato un vaccino proveniente dal lotto nel quale c'era una quantita' di aggregati proteici superiori a quelli previsti dalla farmacopea''. 
''Se prima c'era preoccupazione per lo stop precauzionale da parte delle autorita' sanitarie di controllo - continua - ora siamo sollevati dal fatto che gli altri lotti, bloccati in via precauzionale, sono stati rilasciati e questo deve a tranquillizzare le persone. Speriamo ora che le paure generate le settimane scorse non abbiano seminato dubbi sulla sicurezza dei preparati''. 
''Noi sappiamo che l'influenza e' una malattia seria - aggiunge Mantovani - per alcune persone che sono a rischio come gli anziani, i portatori di malattie croniche. Non si dimentichi che ogni anno causa alcune migliaia di morti. La preoccupazione e' appunto che i dubbi avanzati possano compromettere la campagna ministeriale''. 
''Proprio per questo - sottolinea lo scienziato - dobbiamo ricordare che il nostro Paese ha nell'immunologia e la vaccinologia, inclusa la ricerca fondamentale e l'industria, una punta di eccellenza. Inoltre il biologo molecolare che guida il centro vaccini di Siena, Rino Rappuoli, e' il pi√π prestigioso vaccinologo vivente. Salvaguardare queste peculiarita' e questi primati italiani e' un beneficio per tutta l'Italia''. 
Infine quanto ai motivi che hanno indotto le autorita' a sospendere in via precauzionale il giudizio di sicurezza su un lotto di vaccini, a causa dell' aumento di un parametro (gli aggregati proteici) Mantovani spiega cosa e' avvenuto: ''nei vaccini si usano particolari proteine che scappano dall'acqua (idrofobiche) e interagiscono tra loro. In particolare e' stato osservato in un lotto di vaccini (mai rilasciato in commercio nelle asl e nelle farmacie ) un livello di tali proteine che superava il quantitativo massimo permesso. In questo caso e' stato usato il principio di precauzione dichiarando uno stop temporaneo in attesa di verifiche di enti terzi (istituto superiore di sanita' e Aifa. Fatti i test e' stato dato il via libera''. (ANSA).  
