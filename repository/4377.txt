#titolo Fiamme in casa ad Arzachena, ustionato - Sardegna
     (ANSA) - OLBIA, 15 MAR - Tragedia sfiorata questo pomeriggio
ad Arzachena, dove due giovani sono riusciti a fuggire da
un'abitazione ormai invasa dalle fiamme. Uno di loro e' rimasto
leggermente ustionato ad una gamba, ma le sue condizioni non
sono gravi. Il fatto e' avvenuto poco prima delle 17, in Via
Magenta, nel centro storico: le fiamme si sono sviluppate da un
divano di un appartamento sul quale era finito del liquido
infiammabile. Sul posto Vigili del fuoco e Polizia.
