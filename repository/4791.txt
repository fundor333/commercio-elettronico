#titolo Da Milano per il Mao - Arte e Cultura
     (ANSA) - MILANO, 14 DIC - E' stata ceduta gratuitamente al
Museo Arte Orientale di Torino (M.A.O.) un'importante collezione
milanese di arte indiana.    Nei giorni scorsi sono arrivati al Museo di Arte Orientale di
Torino i 170 pezzi raffiguranti Virabhadra, un'incarnazione
terrifica di Shiva, il dio creatore e distruttore della Trimurti
indiana: fra questi una statua in granito alta un metro e mezzo
e vecchia di quasi mille anni proveniente dal Sud India.    I pezzi donati dal collezionista milanese Giuseppe Berger
verranno studiati e repertati dagli esperti del M.A.O. in
funzione di una mostra prevista per il 2013. Parte della piu'
ampia collezione di arte indiana e del Sud Est asiatico,
raccolta da Berger in oltre 40 anni, e' oggetto di un'altra
possibile cessione gratuita al Comune di Milano. (ANSA).
