#titolo L'America si ferma, ma per la finale Nba - Visto da...
  (ANSA) - WASHINGTON - Non c'e' mondiale che tenga. Per quanto anche negli Usa arrivino gli echi che nel lontano Sudafrica c'e' un Mondiale di calcio in corso, a cui partecipa anche la nazionale degli Stati Uniti, e' il grande basket lo sport che ferma l'America. 
 Oppure il golf, visto che nel fine settimana si disputano gli Us Open 2010. L'audience sportiva americana e' tutta per la finalissima dell'Nba tra Los Angeles Lakers e Boston Celtics, giunti a gara 7 e rponti a giocarsi tutto in una notte nell'ultima delle setet partite di finale previste dalla formula delle final series. 
 In questo quadro, la vigilia di Usa-Slovenia di calcio per gli States e' un non-evento, gli occhi sono tutti a Los Angeles. Tuttavia il calcio comincia a penetrare sempre piu' in profondita' anche negli States. La partita d'esordio degli Stati Uniti contro l'Inghilterra e' stata seguita da 14,5 milioni di persone. E' l'evento calcistico piu' seguito dopo Usa-Brasile del 1994, che fece 15,8 milioni. Cifre importanti, ma irrilevanti se si pensa che a febbraio la finale del Superbowl 2010 tra Indianpolis Colts e New Orleans Saints ha toccato i 106,5 milioni di telespettatori. L'evento televisivo piu' visto di sempre.  
