#titolo Porti: Napoli; De Magistris, grave mancata nomina presidente - Porti e Logistica - Mare
  (ANSA) - NAPOLI, 22 GEN - ''Il ritardo nella nomina del presidente della Autorita' Portuale da parte del Governo, nonostante le istituzioni locali abbiano proceduto ad indicare i nominativi per tale funzione, cosi' come indicato dalla legge, e' un fatto grave''. Lo afferma in una nota il sindaco di Napoli,  Luigi De Magistris . 
''Il Governo - aggiunge - dispone di tutti gli elementi per decidere ma ancora non lo fa. Il Porto di Napoli non puo' essere un porto delle nebbie: il Governo decida e si assuma le sue responsabilita', individuando una persona che dia garanzie di trasparenza e competenza. Troppi ritardi si stanno accumulando rischiando di compromettere lavori e investimenti decisivi per la citta' e per la Regione. Chiediamo dunque una risoluzione tempestiva della vicenda che veda il coinvolgimento delle istituzioni locali che non possono essere espropriate dei loro ruoli''.(ANSA).  
