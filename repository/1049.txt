#titolo IORIO CONDANNATO IN PRIMO GRADO; CENTROSINISTRA,SI SOSPENDA - Attivit√° Istituzionali Molise
     (ANSA) - CAMPOBASSO, 20 FEB - Due atti urgenti inviati a
tutte le autorita' competenti per chiedere che il presidente
della Regione Molise Michele Iorio venga subito sospeso dalla
sua carica perche' condannato in primo grado per abuso
d'ufficio. E' quanto chiedono tutti i partiti del centrosinistra
molisano che questa mattina hanno presentato la loro iniziativa
nei confronti del governatore.     ''Chiediamo solo il rispetto delle norme - ha spiegato il
candidato presidente Paolo Frattura - e l'articolo otto del
decreto legislativo varato il 31 dicembre scorso parla chiaro:
Michele Iorio deve essere sospeso dalla sua carica perche'
condannato in primo grado per abuso d'ufficio. La sentenza in
questione e' quella relativa alla vicenda Bain&Co''.     Iorio lo scorso anno si e' visto infliggere un anno e sei
mesi per aver affidato due consulenze ad una societa' presso la
quale lavorava uno dei suoi figli (ad aprile si celebrera' il
processo d'Appello).    A chiedere chiarimenti sull'applicazione del decreto al caso
di Michele Iorio sono in particolare Antonio e Cristiano Di
Pietro. ''Questa mattina - ha riferito il figlio del leader Idv
durante la conferenza stampa tenuta insieme agli altri esponenti
della coalizione - abbiamo presentato due atti per chiedere un
provvedimento d'urgenza: una interrogazione al Ministero degli
Interni, attraverso mio padre, e un esposto agli organi
competenti: procura, prefettura, presidenza del Consiglio dei
ministri, Corte dei Conti e Regione''.     Il centrosinistra molisano chiede oltre alla sospensione
anche l'annullamento di tutti gli atti varati da Iorio dal 5
gennaio ad oggi. Paolo Frattura ha anche precisato che comunque
non ci sono altri ricorsi all'orizzonte (in Molise si torna al
voto perche' le elezioni del 2011 sono state annullate proprio
per effetto di un ricorso del centrosinistra): ''Non e' un
problema di legittimita' della tornata elettorale, e' solo una
questione legata alla sospensione del presidente. Non stiamo qui
a minacciare di impugnare il risultato elettorale''.(ANSA).
