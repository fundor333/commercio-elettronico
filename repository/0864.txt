#titolo I prossimi campioni dello sci sulle nevi di La Thuile  - Spettacoli e Sport
  Gli atleti - astri nascenti dello sci internazionale e atleti di esperienza in attesa di rientrare nel circuito principale â€“ si sfideranno sulla pista numero 3 'Franco Berthod', una 'nera' tra le piu' impegnative in italia lunga tre chilometri con un dislivello di quasi 900 metri, intitolata al famoso atleta e allenatore nativo di La Thuile. La difficolta' del tracciato e' aggravata dalla qualita' delle neve, generalmente molto dura se non addirittura ghiacciata. La pista e' interamente coperta da innevamento artificiale e sempre in ombra, eccetto nel tratto finale. La partenza del tracciato si trova sulla cima Terres Noires (a 2.360 metri di quota) con un muro iniziale che consente di prendere subito una buona velocita'. Segue una sequenza di curvoni fino ad arrivare al punto piu' tecnico della pista che immette nel muro vero e proprio, dove la pendenza massima e' del 73%. Una serie di impegnativi muri e curvoni conduce, poi, al 'salto di Golette' che porta sul traguardo. Tra gli sciatori in lizza vi saranno lo svedese Mattias Hargin, leader di Coppa Europa, ma piu' a suo agio nelle discipline tecniche cosi' come il francese Victor Muffat Jeandet, l'altro svedese Calle Lindh e lo svizzero Luca Aernie, e specialisti puri della velocita' come gli austriaci Clemens Dorner, vincitore della prima prova di super G, Vincent Kriechmayr e Manuel Kramer, il tedesco Fabio Renz e gli italiani Paolo Pangrazzi, Andy Plank e Silvano Varettoni, quest'ultimo reduce dal prestigioso nono posto in Val Gardena nella discesa libera di Coppa del Mondo di meta' dicembre. (ANSA).  
