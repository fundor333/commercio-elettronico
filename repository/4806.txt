#titolo Apicoltura:intesa Universita'-produttori - Molise
     (ANSA) - CAMPOBASSO, 12 MAR - L'Universita' del Molise
(Dipartimento agricoltura, ambiente, alimenti), l'Associazione
produttori apistici molisani (Apam) e il Consorzio Nazionale
Produttori Apistici (CoNaProA), aderenti entrambi a
Confcooperative Molise, hanno siglato l'intesa per consentire
anche ai produttori apistici associati di partecipare, come
uditori, al corso universitario di apicoltura. Il percorso
prevede 64 ore di aula, con una adeguata appendice pratica negli
apiari.
