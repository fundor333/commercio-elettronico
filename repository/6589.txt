#titolo SCHEDA Decreto bonifica per Taranto è legge - Cronaca
   Il decreto sull' Ilva, convertito in via definitiva in legge con la sola opposizione della Lega Nord (247 sì e 20 no) punta ad accelerare il processo di bonifica e riqualificazione del sito di Taranto che ospita il più grande polo siderurgico europeo, con l' arduo obiettivo di superare i gravi problemi ambientali e sanitari e, al contempo, salvaguardare l'occupazione. Il provvedimento, messo a punto dal governo dopo il sequestro dello stabilimento disposto dalla magistratura, rende immediatamente disponibili le risorse previste dal protocollo d'intesa del 26 luglio a favore della riqualificazione ambientale pari a un importo complessivo di 336 milioni di euro: 329 pubblici e 7,2 privati. Di questi, 119 milioni vanno alle bonifiche, 187 milioni per interventi portuali, e 30 milioni per il rilancio industriale per investimenti produttivi caratterizzati da un elevato livello tecnologico.  
