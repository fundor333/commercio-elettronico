#titolo Nba: Belinelli trascina Chicago - Altri Sport
ROMA - Serata da incorniciare per Marco Belinelli. L'azzurro realizza 22 punti nel successo che Chicago coglie di misura (89-88) contro Utah, ma risulta decisivo soprattutto nel finale, mettendo a segno un tiro da tre a 5" dalla sirena. Serata invece da dimenticare per Andrea Bargani: solo due punti a referto e Toronto battuta dai Lakers 118-116, dopo un supplementare, a Los Angeles. Bargani si infortuna anche al gomito destro e deve uscire dal campo dopo appena 9' di gioco. Per i Lakers ennesima prova maiuscola di Kobe Bryant, che realizza 41 punti. Tonfo casalingo di San Antonio con Portland. La squadra con il miglior bilancio dell'Nba (48-15) cede 106-136. Miglior realizzatore per i Blazers Damian Lillard, con 35 punti. Diciassettesimo successo di fila per Miami, grazie al successo 102-93 su Philadelphia. LeBron James realizza 25 punti. Risultati: Boston-Atlanta 107-102 dts Miami-Philadelphia 102-93 LA Lakers-Toronto 118-116 dts Golden State-Houston 88-94 San Antonio-Portland 106-136 Brooklyn Nets-Washington 95-78 Cleveland-Memphis 92-103 Detroit-Dallas 99-102 Sacramento-Phoenix 121-112 Chicago-Utah 89-88 Orlando-Indiana 86-115 Charlotte-Oklahoma 94-116  
