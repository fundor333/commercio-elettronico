#titolo SCUOLA: PROGETTO TRA BOLZANO, GALLES, BELGIO E GERMANIA - Qualit√° Alto Adige
 
     (ANSA) - BOLZANO, 21 FEB - Si e' svolta a Bolzano la
cerimonia di apertura dei lavori del Progetto ''Comenius - Their
past for our future'' . Presenti l'assessore Christian Tommasini
e l'intendente scolastica Nicoletta Minnei.
   Il progetto prevede una partnership tra la Scuola secondaria
di primo grado ''Archimede'' e le scuole Pontliw Primary School
di Swansea (Galles), Notre Dame des Hayeffes di Mont- Saint
Guilbert (Belgio) e Grundschule Speyer Siedlungsschule
(Germania). Scopo primario del progetto e' quello di offrire
agli studenti d esperienze multiculturali che li preparino a
diventare cittadini europei consapevoli.
   Attraverso il confronto della vita del passato (dei nonni)
con quella attuale i ragazzi ricostruiscono, nell'ambito del
progetto triennale, usi e tradizioni dei diversi paesi europei,
integrandoli con quelli dei cittadini arrivati in Europa da
tutto il mondo. Gli studenti  vengono introdotti nelle diverse
culture e modi di vivere attraverso: interviste ai nonni -
alberi genealogici, carte d'identita', ricette del presente e
del passato dei diversi Paesi che hanno dato come prodotto
finale la pubblicazione di un libro nelle diverse lingue
(italiano, inglese, tedesco, francese), storie fotografiche
sulla scuola al tempo dei nonni, storie e tradizioni (canzoni,
filastrocche, ninne nanne, giochi....) raccolte in un video.
Tutto il lavoro sara' infine raccolto e pubblicato online. Dal
20 al 25 febbraio 2013 circa 15 tra insegnanti e dirigenti dei
paesi partners saranno presenti a Bolzano, dove, come previsto
dal protocollo ''Comenius'',  visiteranno alcune classi le
classi dell'Istituto comprensivo in lingua italiana per uno
scambio su metodi e stili di insegnamento. (ANSA).
           

 
