#titolo Sclerosi: via a corsi di attivita' fisica su misura paziente - Speciali ed Eventi - Salute e Benessere
     (ANSA) - ROMA, 10 OTT - Aiutare chi e' colpito dalla sclerosi multipla con esercizi fisici mirati per affrontare il proprio livello di disabilita' e offrire supporto alle famiglie dei pazienti. Sono gli obiettivi di due iniziative che Aism porta avanti parallelamente alla campagna ''Una mela per la vita'' insieme a due partner speciali. 
   Grazie alla collaborazione di Aism con Virgin Active per la prima volta in Italia le persone affette da sclerosi multipla possono frequentare corsi di attivita' fisica ''su misura'' nell'ambito del 'progetto Afa', ''Attivita' fisica adattata''. Prima nel suo genere anche in Europa, l'iniziativa coinvolge 25 centri Virgin Active ed e' gia' partita con la formazione di istruttori di tutta Italia. Questi operatori hanno il compito di definire programmi di esercizi fisici e di allenamento per persone con sclerosi multipla. Partiti, a settembre, anche i corsi che includono trainingcon musica e programmi di esercizi standard a circuito. 
   Alleviare l'impatto quotidiano con la malattia, in particolare per le famiglie dei pazienti, e' invece lo scopo della collaborazione dell'Aism con ORO Saiwa. Fino al 2 dicembre acquistando uno dei prodotti dell'azienda si contribuira' a donare ogni giorno una settimana di supporto alle famiglie di persone affette da sclerosi multipla. In piu', nei punti vendita in cui sono presenti promoter, per ogni due pacchi della linea ORO Saiwa i clienti riceveranno un calendario il cui valore verra' corrisposto ad Aism per sostenere i propri centri diurni e residenziali all'interno dei quali le persone con sclerosi multipla possono svolgere attivita' riabilitative, ricreative, culturali e di benessere. Il progetto, denominato ''Insieme per le Famiglie'', sara' protagonista di uno spot per la tv in onda contemporaneamente a ''Una mela per la vita'' in programma per il fine settimana del 13-14 ottobre.   
