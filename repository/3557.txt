#titolo Trasporti: al via in Regione Liguria corso su Economia Mare - Shipping e Cantieri - Mare
  (ANSA) - GENOVA, 27 FEB - Al via in Regione Liguria il primo corso sperimentale europeo di blue e green economy, rivolto a giovani laureati. Vi partecipa, tra gli altri, il professor Luis Valente de Oliveira, coordinatore europeo delle Autostrade del Mare, José Anselmo, della direzione generale Trasporti della Commissione Europea, e l'assessore regionale al Bilancio, Pippo Rossetti. 
Il corso organizzato dalla Regione e dall'Università di Genova, si rivolge a 30 laureati. Si tratta del primo corso di formazione finanziato dal programma europeo delle autostrade del mare e realizzato con la collaborazione di sette università di eccellenza europea nel campo dei trasporti e della logistica: oltre a Genova, Brema, Madrid, Goteborg, Atene, Napier in Scozia e Lisbona.  
