#titolo Obama e il duello tv, 'anche in 2008 feci sbagli' - Mondo
NEW YORK - Il presidente americano Barack Obama, seppur non esplicitamente, ammette di aver sbagliato nel corso del primo dibattito presidenziale, consegnando la vittoria al rivale repubblicano, Mitt Romney. Lo fa davanti a un parterre d'eccezione, con star di Hollywood e non del calibro di George Clooney, Jon Bon Jovi, Stevie Wonder, Katy Perry e Jennifer Hudson, al Nokia Theater di Los Angeles. 
 E lo fa evocando il 'magico' 2008: "Di allora - si apre Obama - ognuno ricorda la vittoria, ma non sempre si ricordano gli ostacoli incontrati lungo la strada. Le cose viste col senno di poi spesso sembrano positive. Ma sul momento si fanno tutti gli errori possibili. Prendemmo delle cantonate. Io presi delle cantonate. Ma furono gli americani a spingerci in avanti". Il presidente chiede quindi al mondo dello spettacolo di continuarlo a sostenere nella battaglia elettorale il cui obiettivo e non consegnare il Paese a una destra che riporterebbe l'America indietro.  
