#titolo De Castro, scritta  pagina importante per futuro Pac  - Europa - Terra&Gusto
  - STRASBURGO - Il presidente della commissione agricoltura del Parlamento europeo, Paolo De Castro, non ha dubbi: "Oggi - dice - è stata scritta una pagina importante per l'agricoltura dell'Ue, con il voto positivo del Parlamento sulla riforma della politica agricola comune. Con questo voto, la commissione agricoltura riceve dall'Assemblea il mandato negoziale per far partire - dal prossimo 11 aprile - la fase dei triloghi (i negoziati con il Consiglio e la Commissione Ue), un confronto - assicura De Castro - "sarà sull'intero impianto della riforma, sul quale contiamo di raggiungere un accordo entro entro il prossimo giugno". "E' con grande soddisfazione" quindi, che la Commagri accoglie l'approvazione da parte dell'Aula dei quattro dossier legislativi che compongono la riforma, "a testimonianza della ferma volontà - spiega De Castro - di far proseguire l'iter di revisione della Pac". Ma c'é anche grande soddisfazione - aggiunge - "per l'adozione delle correzioni apportate dalla commissione agricoltura su trasparenza, doppi finanziamenti e misure legate all'ambiente, che ci consegnano una riforma molto migliorata rispetto alla proposta della Commissione Ue". Il voto positivo di oggi premia quindi - conclude De Castro - il lavoro svolto nell'ultimo anno dalla commissione agricoltura del Parlamento Ue "per la definizione di una politica che avrà un ruolo nevralgico di sostegno, crescita e sviluppo di un settore centrale nella dimensione europea, e ancor più in quella italiana, come quello dell'agricoltura".  
