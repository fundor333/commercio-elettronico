#titolo Outlook sfida Gmail dopo attacco su privacy - Tecnologia e Internet
ROMA - Dopo un periodo di preview durato sei mesi, Outlook la posta elettronica di Microsoft e' da oggi disponibile in versione definitiva. Lo ha annunciato Redmond in un post ufficiale, entro l'estate dovrebbe avvenire l'upgrade degli account Hotmail, il servizio pioniere dell'azienda. 
 ''Da quest'estate 60 milioni di persone hanno usato Outlook'', spiega David Law, responsabile mondiale del servizio. Pochi giorni fa Microsoft aveva lanciato una campagna contro la privacy di Gmail di Google. 
 Tra i punti cardine del rinnovato servizio di posta elettronica ''un'esperienza di utilizzo piacevole, fresca e intuitiva sui moderni browser e sui dispositivi di ultima generazione'', la possibilita' di ''rimanere sempre in contatto con gli amici e i colleghi attraverso i principali network''; l'offerta di una ''inbox smart e ancora piu' potente per gestire le necessita' di tutti i giorni, oltre alla perfetta integrazione con SkyDrive per la condivisione virtuale di qualsiasi contenuto in un'unica email''. Inoltre, come sottolinea David Law, Outlook ''garantisce agli utenti strumenti avanzati per la gestione della propria privacy''.            Che Outlook.com sia stato pensato per sfidare Gmail lo testimonia anche una campagna di poche settimane fa incentrata sul sito 'scroogled.com' in cui Microsoft lanciando lo slogan 'Don't be scroogled' ('non fatevi fregare'), puntava il dito contro i rivali accusati di spiare nella posta degli utenti per poter vendere piu' pubblicita' 'mirata'.  
