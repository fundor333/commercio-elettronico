#titolo Il 12 aprile si celebra l'Espresso Italiano Day  - Fiere&Eventi - Terra&Gusto
  Il 12 aprile si torna a celebrare l'Espresso Italiano Day, la giornata dedicata al nostro caffé. Saranno coinvolti nell'iniziativa oltre 2 mila bar, selezionati in tutta la Penisola dall'Istituto Nazionale Espresso Italiano, promotore dell'evento. I clienti dei bar aderenti - segnalati sul sito www.espressoitaliano.org - riceveranno in omaggio un vademecum dell'espresso perfetto, che gli permetterà di scaricare da Internet la guida alle regioni del caffé italiane. 
"La cultura italiana del caffé - spiega Luigi Zecchini, presidente dell'Istituto Nazionale Espresso Italiano - è basata sulle differenze regionali. Per questo abbiamo ritenuto utile dedicare a queste differenti culture una guida che metteremo gratuitamente a disposizione dei nostri avventori".  
