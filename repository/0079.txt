#titolo Dagli chef ai sommelier, tanti ospiti a Rhex - Speciali - Terra&Gusto
  RIMINI - Chef internazionali, barman, sommelier. E poi designer di interni fino ai critici enogastronomici. Sono tanti gli ospiti eccellenti che sara' possibile incontrare nei corridoi della fiera di Rimini nei giorni di Rhex, l'appuntamento per il comparto hotel, ristorazione e caffe', dal 23 al 26 febbraio. Tra i fornelli di Rhex, ad esempio si alterneranno protagonisti della scena culinaria come Sergio Mei del Ristorante la Veranda al Four Seasons Hotel di Milano, Fabrizio Ferrari del Ristorante Roof Garden presso l'Hotel Excelsior San Marco di Bergamo, Andrea Aprea del VUN presso il Park Hyatt di Milano. E poi Igles Corelli, Gian Paolo Raschi e Massimo Bottura dell'associazione Chef to Chef, che raccoglie i cuochi stellati oltre a Marco Sacco del 'G Ristorante Italiano' all'Hotel Golden Palace Torino. Fino a un ospite di eccezioni, lo chef Davide Oldani, ideatore della cucina 'Pop'.  
Questo per quanto riguarda il cibo. Spostandoci in cantina i protagonisti a Rhex, diventano Alberto Cauzzi di 'Passione Gourmet', Andrea Grignaffini di 'Spirito Divino', Marco Tonelli della guida dei ristoranti dell'Espresso. Gran cerimoniere degli eventi legati al vino, Luca Gardini, uno dei migliori sommelier al mondo. A lui anche il compito di coordinere Vini cheap & chic, una serie di incontri, degustazioni e dibattiti, in programma all'interno dell'area espositiva DiVino Dopo la cucina e il vino, non poteva mancare la pattuglia di critici enogastronomici con, tra gli altri, 'il Gastronauta' di Radio 24, Davide Paolini, ed Enzo Vizzari, Direttore Editoriale delle Guide dei ristoranti, alberghi e dei vini dell'Espresso.  
