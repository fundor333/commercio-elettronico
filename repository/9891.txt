#titolo Vela: Igor Simcic console onorario Russia in Slovenia  - Nautica e Sport - Mare
   (ANSA) - TRIESTE, 12 MAR - Il velista  Igor Simcic  è stato nominato oggi console onorario della Federazione Russa in Slovenia, su proposta del ministro degli Esteri Sergej Lavrov. 
 Durante la cerimonia in onore della nomina, tenutasi presso l'ambasciata russa in Slovenia, Simcic ha dichiarato che questa designazione è un riconoscimento personale per il lavoro che ha compiuto per rafforzare le relazioni fra la Russia e l'Unione Europea. Simcic è il fondatore del progetto "Esimit Europa", il cui simbolo, Esimit Europa 2, è lo yacht a vela più veloce del mondo che veleggia con la bandiera europea e gode del patrocinio del presidente della Commissione europea, Jose Manuel Barroso, e del sostegno ufficiale del presidente dell'Europarlamento, Martin Schulz. 
 "Considero questa nomina - ha affermato Simcic - uno speciale riconoscimento delle relazioni fra Italia e Slovenia, dato che il progetto Esimit Europa è nato 18 anni fa come legame simbolico fra le due città di confine, l'italiana Gorizia e la slovena Nova Gorica". (ANSA).  
