#titolo E' morto Alvin Lee, infiamm√≤ Woodstock - Spettacolo
Infiammo' Woodstock nell'agosto 1969 con l'assolo di I'm Going Home. Sul palco c'era la sua band, i Ten Years After: in poche righe pubblicate sul suo sito personale, le figlie e la compagna di Alvin Lee hanno annunciato la morte improvvisa del 68enne chitarrista britannico, questa mattina presto, causata da ''impreviste conseguenze di un intervento chirurgico di routine''. Negli anni Settanta Lee - che citava Chuck Berry e Scotty Moore, chitarrista di Elvis Presley, come fonti di ispirazione - influenzo' una generazione di virtuosi della chitarra.     ''Abbiamo perso un meraviglioso e amatissimo padre e compagno, il mondo ha perso a grande e talentuoso musicista'', hanno scritto Jasmin, Evi e Suzanne in un breve messaggio sul sito. 
  
