#titolo Italia tra gli ultimi al Paesi mondo Indice Benessere Bcfn - Stili di vita - Salute e Benessere
     (ANSA) - ROMA, 16 GEN - Mentre a Roma il Festival della
Scienza affronta il tema della Felicità, arrivano i risultati
dell'edizione 2013 dell'Indice di Benessere del Bcfn (Barilla
Center for Food and Nutrition). Su 10 Paesi (Italia, Spagna,
Grecia, Francia, Germania, Danimarca, Svezia, Regno Unito, Stati
Uniti, Giappone) in testa emergono Svezia e Danimarca, da
primato sia nell'Indice di Benessere, che riflette l'attualita',
sia nell'Indice di Sostenibilita', che stima le dinamiche
future. ''Molto critica'', invece, la situazione del Bel Paese,
al terz'ultimo posto dell'Indice di Benessere Attuale, dietro
solo a Spagna e Grecia.    L'Indice di Benessere Bcfn propone una misurazione dello
stato di benessere comprensiva di diverse dimensioni (sociale,
politica, ambientale, fiducia nelle istituzioni) per superare il
mero rilevamento del Pil attraverso un modello più completo.   L'Italia e' oggi penultima, davanti soltanto alla Grecia, per
l'Indice di Benessere Politico; ed e' sempre in penultima
posizione nell'indicatore sociale, a causa della crisi economica
e all'alto tasso di disoccupazione, inattività giovanile,
politiche di welfare e fiducia interpersonale. 
   Nella categoria che riguarda il benessere materiale e quello
ambientale, l'Italia registrera', secondo le stime Bcfn,
''addirittura un leggero peggioramento in futuro, passando
dall'attuale sesto posto al settimo. Oltre all'aspetto
economico, infatti, la dimensione che al momento affligge il
Paese e' la scarsa sensibilità ambientale''.  
  L'unica dimensione attualmente positiva per l'Italia riguarda
il Lifestyle, dove siamo secondi alle spalle del Giappone. Un
risultato legato al tempo dedicato alla convivialità (circa due
ore al giorno), al basso uso di antidepressivi e all'elevata
aspettativa di vita. Quest'unico punto di vantaggio, tuttavia,
risulta già in pericolo, come dimostra l'Indice di
Sostenibilità, in cui il Paese scivola al nono posto in questo
specifico indice. 
  (ANSA).
