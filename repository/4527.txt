#titolo Lombardia: Maroni si insedia, domani la giunta - Politica
Roberto Maroni si e' insediato alla presidenza della regione Lombardia. ''E' una grande emozione'' ha detto ai giornalisti, annunciando che ''la giunta di 14 assessori, di cui 7 donne, verra' insediata domani''. 
 "E' una grande emozione per me questo giorno, assumo una responsabilità importante" ha detto Maroni nella breve cerimonia al fianco del suo predecessore Formigoni. "Voglio continuare l'esperienza di buon governo di chi mi ha preceduto - ha aggiunto - sviluppare le eccellenze ma anche innovare: ho l'ambizione di fare meglio di chi mi ha preceduto". Domani a Palazzo Lombardia ci sarà appunto la prima riunione di giunta, ma già "da oggi siamo al lavoro", ha evidenziato il leader della Lega confermando che per la sua squadra di assessori "la priorità sarà il lavoro". 
 "Chiederò al presidente uscente Cecchetti di convocare per il 28 marzo, prima di Pasqua, il Consiglio regionale". Lo ha detto il presidente della Lombardia Roberto Maroni. Il leader della Lega ha anche annunciato che dopo la riunione di giunta domani, il suo secondo atto pubblico sarà l'intitolazione della Sala dei 500 di Palazzo Lombardia, la più grande, al giuslavorista Marco Biagi, di cui domani cadrà l'undicesimo anniversario dell'uccisone da parte delle Br.   
