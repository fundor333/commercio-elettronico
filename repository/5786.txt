#titolo Acqua: Sardegna, in testo ddl Autorita' al posto di Ato - Acqua: Dalle Regioni - Ambiente&Energia
     (ANSA) - ROMA, 28 DIC - In Sardegna sara' l'Autorita' del
servizio idrico integrato a prendere il posto dell'attuale
Autorita' d'ambito per il servizio idrico (Ato), soppressa dal
31 dicembre 2012.     La Giunta regionale ha deliberato un disegno di legge,
aggiornato alle ultime disposizioni normative del governo, ed il
disegno di legge e' all'attenzione della competente commissione
del consiglio regionale.     In questo provvedimento e' prevista questa nuova autorita'
regolatrice del servizio idrico integrato che opera attraverso
tre organi: l'Assemblea d'Ambito, il Comitato d'Ambito e la
Direzione generale dell'Agenzia del Distretto idrografico della
Sardegna, in capo alla Presidenza della Regione.     Per quanto riguarda la depurazione, e la condanna
dell'Italia da parte dell'Unione europea - come spiegano
dall'Assessorato dei Lavori pubblici - la Sardegna potra'
contare sulle risorse previste nel Piano per il Sud (46 milioni
di euro), mentre la soppressa Autorita' d'ambito, a integrazione
dei fondi Cipe, ha destinato economie d'asta di altri interventi
per superare le criticita' fognario depurativi. (ANSA).
