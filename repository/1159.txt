#titolo In Africa raddoppiato bracconaggio rinoceronti - Natura - Ambiente&Energia
     (ANSA) - NAIROBI, 26 FEB - Il bracconaggio dei rinoceronti e'
aumentato di quasi la meta' rispetto allo scorso anno in tutti i
paesi dell'Africa e le stime dei primi mesi del 2013 confermano
una diminuzione della popolazione degli animali a rischio nel
continente. Lo riferisce in un rapporto l'Unione Internazionale
per la Conservazione della Natura (Iucn) secondo cui il fenomeno
e' cresciuto del 43 per cento tra il 2011 e il 2012 e
dall'inizio dell'anno i bracconieri hanno ucciso un rinoceronte
ogni 11 ore. 
   Lo scorso anno sono stati massacrati 745 rinoceronti nel
continente africano, 668 nel solo Sudafrica, e dal 2006 la
crescita della popolazione ha raggiunto i livelli piu' bassi dal
1995. ''Criminalita' ben organizzati e ben finanziati continuano
ad alimentare il mercato nero di corno di rinoceronte in
costante crescita'', ha detto in una intervista ripresa
dall'emittente locale Capital Fm, Mike Knight, capo del Gruppo
speciale per i rinoceronti del Iucn.  (ANSA).
