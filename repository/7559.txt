#titolo Neve su Torino, ma voli Caselle regolari - Piemonte
     (ANSA) - TORINO, 17 MAR - Traffico regolare all'aeroporto di
Torino Caselle. La neve che da stamattina cade sul capoluogo e
sul resto del Piemonte, non sta causando problemi agli aerei in
arrivo e in partenza dallo scalo. Gli unici ritardi, contenuti
comunque entro la mezzora, li hanno accumulati i charter della
neve, che hanno dovuto attendere l'arrivo in pullman dei
passeggeri dalla montagna. Le squadre antineve, in azione dalle
prime ore della giornata, continueranno ad assicurare la
regolarita' dei voli.
