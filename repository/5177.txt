#titolo Fiat, respinto ricorso Fiom su mobilita' Pomigliano - Industria e Mercato - Motori
  POMIGLIANO D'ARCO (NAPOLI) - Il giudice del Tribunale di Roma ha respinto il ricorso presentato dalla Fiom contro le 19 procedure di mobilita' annunciate da Fabbrica Italia Pomigliano lo scorso 31 ottobre, e sulle quali non si e' trovato un accordo tra azienda e sindacati. Il giudice ha emesso la sentenza questa mattina. Lo si apprende da fonti Fiom. 
Il motivo del rigetto e' un difetto "di legittimazione attiva degli intervenienti". Nella sentenza, il giudice Elena Boghetich, infatti, sottolinea che "la valutazione del pregiudizio richiede che il momento perfezionativo dell'atto sia compiuto". 
 Nel documento il giudice sottolinea anche che il ''solo elemento temporale'' dedotto dalla Fiom, ''non appare integrare gli elementi necessari per qualificare l'avvio del procedimento per il licenziamento collettivo come ritorsione, cioe' come comportamento pregiudizievole volto a punire le persone lese dalla discriminazione o qualunque altra persona''.  
