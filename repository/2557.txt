#titolo Lega: Maroni, alleanza con Tremonti anche a politiche - Politica
  Maroni ha sottoscritto il manifesto di Giulio Tremonti, con il quale ha ''deciso l'accordo per le elezioni in Lombardia, che viene fatto anche per le prossime elezioni politiche''. E' quanto annunciato dallo stesso Maroni stamane in conferenza stampa a Milano. 
 "Con la Lega abbiamo in comune una grande sfiducia nel Governo Monti", ha spiegato Tremonti presentando insieme a Maroni l'alleanza fra la sua lista '3L' e la Lega, che dicono di condividere una certa idea di Europa. 
 Siparietto durante la conferenza stampa congiunta Maroni-Tremonti a Milano: ad un certo punto un giornalista ha chiesto se la Lega sosterrebbe Tremonti candidato premier alle prossime politiche. I due, guardandosi, hanno sorriso e poi Maroni ha detto "ne parleremo", senza aggiungere altro.  
