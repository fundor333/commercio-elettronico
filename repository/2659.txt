#titolo Spagna, -13,4% mercato auto 2012. Maggior calo 23 anni - Industria e Mercato - Motori
  MADRID - La crisi ha colpito il mercato automobilistico spagnolo con un calo del 13,4 delle nuove immatricolazioni nel corso del 2012, il peggiore degli ultimi 23 anni. Il dato e' stato reso noto dalle associazioni dei costruttori (Anfac), concessionari (Faconauto) e venditori (Ganvam) di auto. Nell'anno appena concluso sono state immatricolate 699.589 auto. 
Il dato peggiore e' stato registrato a dicembre con un calo del 23%. Le associazioni hanno chiesto al governo di mantenere le iniziative per facilitare il rinnovo del parco auto, con incentivi per gli acquisti. Un provvedimento che avrebbe consentito di contenere il calo e che permetterebbe di far fronte ad ''un altro anno difficile''. 
Il presidente dell'associazione dei concessionari, Juan Antonio Sanchez Torres, si e' detto convinto che gia' verso la fine del 2013 dovrebbe esserci un'inversione di tendenza con la ripresa delle vendite.  
