#titolo Incendi: danni a European School Trieste - Friuli Venezia Giulia
     (ANSA) - TRIESTE, 18 MAR - Un incendio ha gravemente
danneggiato la 'Torre Romana' dell' European School of Trieste,
in via Ovidio, dove sono state ricavate alcune aule pertinenti
alla scuola media. Le fiamme, scaturite probabilmente dal tetto,
interessato in questi giorni da lavori di ristrutturazione,
hanno distrutto la struttura interna, che e' crollata. Sul posto
sono intervenuti i vigili del fuoco, una Volante della Questura
e personale della Polizia Scientifica per i rilievi. (ANSA).
