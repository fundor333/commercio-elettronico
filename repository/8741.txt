#titolo Spagna: Vicente Del Bosque - Gli Allenatori - Mondiali Sudafrica
  E' Vicente Gonzalez Del Bosque e' nato a Salamanca il 23 dicembre 1950. Prima di intraprendere la carriera tecnica e' stato giocatore di ottimo livello, ruolo centrocampista difensivo, tanto da aver indossato per 18 volte (con 1 gol all'attivo) la maglia della nazionale maggiore con cui ha disputato, tra l'altro, la fase finale degli Europei di Italia '80. Cresciuto nel settore giovanile del Real Madrid, nel corso della propria carriera agonistica Del Bosque ha vestito la divisa della prima squadra del Castilla (squadra B delle ''merengues'', dal 1969/70 al 1970/71), quindi ha giocato con le maglie di Cordoba (nel 1971/72), Castellon (nel 1972/73) e per un decennio Real Madrid (dal 1973/74 al 1983/84). 
 Le fortune calcistiche di Del Bosque sono legate alle 'merengues' dapprima come giocatore, poi come tecnico. Nei dieci anni trascorsi al Real Madrid da calciatore Del Bosque ha vinto per 5 volte la Liga (1974/75, 1975/76, 1977/78, 1978/79 e 1979/80) e 4 volte la Coppa del Re (1973/74, 1974/75, 1979/80 e 1981/82). Sempre  con il Real Madrid Del Bosque disputo', perdendola pero', a Parigi dal Liverpool per 0-1 la finale della coppa Campioni 1980/81. 
 
Unica autentica macchia nel curriculum da giocatore di Del Bosque la retrocessione nella serie B spagnola con il Cordoba nel  1971/72. Conclusa la carriera agonistica, Del Bosque intraprese quella tecnica iniziando proprio dalla casa-madre: dal 1985/86 al 1989/90 guido' infatti il Castilla quindi, mentre ancora si occupava del settore giovanile madridista, conobbe in due diversi periodi l'emozione di assumere il timone della prima squadra: dal marzo al maggio 1994 prese il posto di Benito Floro, traghettando le 'merengues' verso la gestione-Valdano dell'anno seguente; nel 1996 sostitui' per un solo incontro l'esonerato Arsenio Iglesias. Nel novembre del 1999, pero', Del Bosque venne promosso allenatore in prima del Real Madrid, al posto dell'esonerato John Toshack. Nonostante il quinto posto finale in campionato, al termine della sua prima stagione Del Bosque merito' ampiamente la conferma perche' il Real Madrid conquisto' la Champions League superando, nella finale di Parigi, il Valencia per 3-0. 
 I successi sulla panchina madridista non si fermarono qui visto che al termine della stagione 2002/03, il Real Madrid di Del Bosque conquisto' un'altra Champions League (nel 2001/02, vittoria per 2-1 contro il Bayer Leverkusen, a Glasgow), una supercoppa Europea ed una coppa Intercontinentale (in entrambi i casi si trattava dell'edizione 2002, rispettivamente sconfiggendo per 3-1 il Feyenoord a Montecarlo e per 2-0 l'Olimpia Asuncion a Yokohama). Non vanno poi dimenticate altri due finali perdute, entrambe nel 2000: la supercoppa Europea (1-2 contro il Galatasaray, a Montecarlo) e la coppa Intercontinentale (1-2 contro il Boca Juniors, a Tokyo). Nel frattempo, in Spagna, il Real Madrid conquistava per 2 volte la Liga (2000/01 e 2002/03) e l'edizione 2001 della supercoppa nazionale. 
 Al termine della stagione 2002/03, nonostante la vittoria del 29/mo campionato della storia del Real Madrid, il presidente Florentino Perez decise di non confermarlo. Cosi' nel 2004/05 Del Bosque ando' in Turchia per guidare il Besiktas ma, dopo una stagione negativa, fece ritorno in Spagna.    Nell'estate del 2006, con il Messico eliminato negli ottavi di finale dei  Mondiali dall'Argentina, la federazione messicana contatto' Del Bosque per affidargli la nazionale, ma il tecnico spagnolo rifiuto'. Nel marzo del 2008, prima che la Spagna disputasse e conquistasse gli Europei di Austria/Svizzera, Del Bosque annuncio' che avrebbe sostituito Aragones alla guida delle 'furie rosse', incarico che infatti ricopre dal 15 luglio 2008, sebbene il suo predecessore abbia riportato in Spagna un titolo atteso da 44 anni.  
