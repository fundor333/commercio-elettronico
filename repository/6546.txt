#titolo Cancellieri ai Romano,promessa mantenuta - Campania
     (ANSA) - NAPOLI, 13 MAR - ''Come le avevo promesso,
l'assassino di suo figlio e' stato arrestato''. Lo ha detto il
ministro Annamaria Cancellieri, nel corso di una telefonata, a
Giuseppe Romano, il papa' di Lino Romano, ucciso per errore in
un agguato di camorra lo scorso 16 ottobre e il cui presunto
killer oggi e' stato arrestato. Cancellieri, nel corso della
telefonata, secondo quanto raccontato dal papa' di Lino, ha
anche promesso che si rechera' in visita a casa della famiglia
Romano appena sara' a Napoli.
