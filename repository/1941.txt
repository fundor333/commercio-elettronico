#titolo Cade il City, United allunga - Speciali
Il Manchester United continua la sua corsa solitaria in testa alla Premier league battendo 2-0 l'Everton grazie a un primo tempo perfetto chiuso 2-0: in gol Gioggs e van Persie. Nella ripresa gli uomini di sir Alex Ferguson hanno soltanto limitato i danni con il pensiero gia' alla Champions League. In tribuna c'era un osservatore speciale: Jose' Mourino che, col suo Real, affrontera' i Red Devils in settimana. Nell'altra partita giocata domenica l'Aston Villa ha battuto 2-1 il West Ham. 
 Ma la 26ma giornata del massimo campionato inglese e' stata caratterizzata dalla brutta battuta d'arresto del City di Roberto Mancini, sconfitto a Southampton 3-1 e che adesso vede allontanarsi la vetta. Una sconfitta che permette tra l'altro alle immediate inseguitrici - Chelsea, Tottenham, Arsenal, tutte vincitrici oggi - di avvicinarsi ulteriormente al secondo posto. Southampton subito in doppio vantaggio con Puncheon (7') e Davis (22') nella prima parte di gara. Il 3-0 arriva all'inizio della ripresa grazie ad un autogol di Barry; accorcia le distanze per il City Dzeko (39') ma è ormai troppo tardi. 
 Il Tottenham ha regolato 2-1 il Newcastle grazie ad una doppietta di Bale (5', 78',). Riscatto anche dei Blues di Rafa Benitez che hanno regolato 4-1 il Wigan: a segno per i padroni di casa Ramires (23'), Hazard (56'), Lampard (87') e Marin (92'). Ha vinto anche l'Arsenal 'corsaro' sul campo del Sunderland, regolato grazie ad un gol di Cazorla (35'). 
 Negli altri anticipi della 26/ma giornata di Premier, Norwich City e Fulham hanno pareggiato a reti bianche, lo Stoke City ha avuto la meglio (2-1) sul Reading, mentre lo Swansea non ha avuto difficoltà contro il Qpr: 4-1. 
 In classifica Il Manchester United guida con 65 punti davanti al City (53), seguito da Chelsea (49), Tottenham (48) e Arsenal (44).  
