#titolo Golf: India, fuori Molinari e Gagli - Altri Sport
     (ANSA) - NUOVA DELHI, 15 MAR - Edoardo Molinari, 75/o con 142
colpi (72 70, -2), e Lorenzo Gagli, 100/o con 144 (74 70, par),
sono usciti al taglio nell'Avantha Masters, torneo in corso al
Jaypee Greens di Greater Noida, in India. In vetta, con 132
(-12) e gli stessi parziali (66 66), ci sono il thailandese
Chapchai Nirat e il cinese Wenchong Liang. Molinari ha provato a
recuperare con un 70 (-2) frutto di tre birdie e un bogey, ma e'
rimasto fuori per un colpo. Un 70 anche per Gagli, con quattro
birdie e due bogey.
