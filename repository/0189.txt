#titolo Spopola app sulle elezioni del Papa 2013 - Diario Vaticano
ROMA  - Si chiama "Elezione Papa 2013" la nuova applicazione disponibile dal 4 marzo scorso per iPhone e altri dispositivi Apple. Nata dall'idea di un giovane romano, Gianluca Petrillo, l'app è stata realizzata in collaborazione con due ragazzi che vivono a Londra. Un lavoro a distanza che in una sola settimana ha messo su contenuti disponibili in tre lingue - italiano, inglese e spagnolo - per utenti di tutto il mondo. In pochi giorni, il servizio telematico a pagamento ha riscosso notevole successo: nella categoria news delle app a pagamento sull'App Store si è classificato primo in Italia, quinto in Canada, dodicesimo negli Stati Uniti e decimo in Regno Unito. "Si tratta di un'app informativa - spiega Petrillo - in cui si possono trovare le biografie di dodici 'papabili' tra le personalità più in vista all'interno della Chiesa e le motivazioni per cui potrebbero o non potrebbero essere eletti".  
