#titolo Moro: commemorato agente scorta - Molise
     (ANSA) - CAMPOBASSO, 16 MAR - La Polizia di Stato ha commemorato
questa mattina con una breve cerimonia nel cimitero di
Guglionesi (Campobasso) Giulio Rivera, agente della scorta di
Aldo Moro che mori', a 27 anni, nell'agguato di via Fani il 16
marzo 1978. Una corona d'alloro e' stata deposta sulla tomba del
giovane alla presenza dei famigliari. Hanno partecipato, oltre
alla rappresentanza della Polizia, autorita' civili, militari e
religiose, nonche'rappresentanti dell'Associazione Nazionale
della Polizia di Stato.
