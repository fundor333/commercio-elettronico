#titolo Amianto Teksid, chiesti fino a 5 anni - Piemonte
     (ANSA) - TORINO, 15 MAR - Sei condanne da uno a cinque anni
nei confronti di altrettanti ex dirigenti degli stabilimenti
torinesi della Teksid sono state chieste oggi dal pm Gianfranco
Colace nel processo in corso a Torino per la morte di 15 ex
dipendenti, a cui se ne aggiungono due che si sono ammalati, per
mesoteliomi o tumori. Il magistrato contesta loro la presenza di
impianti di aspirazione non a norma, che avrebbero provocato
l'esposizione al pericoloso minerale nel periodo compreso tra il
1978 e il 1989.
