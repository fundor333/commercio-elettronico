#titolo Aeroporti, nuovo volo Ancona-Mosca - Marche
     (ANSA) - ANCONA, 18 MAR - Al via nell'aeroporto delle Marche, il
nuovo volo Ancona-Mosca. A partire da giugno, per 18 settimane,
un volo di andata e uno di ritorno collegheranno le Marche al
principale aeroporto della capitale russa, il Domodedovo. Lo ha
reso noto oggi a Mosca il presidente della Regione Marche Gian
Mario Spacca . Il collegamento sara' gestito da uno dei piu'
grandi tour operator russi, Ics Group, che ha gia' confezionato
'pacchetti turistici Marche' da offrire a circa 200 agenzie di
viaggio russe.
