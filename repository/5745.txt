#titolo Operai Gesip tentano occupare Municipio - Sicilia
     (ANSA) - PALERMO, 15 MAR - Circa una cinquantina di operai
della Gesip hanno tentato di occupare il Municipio, ma sono
stati bloccati dagli agenti della polizia municipale. I
manifestanti avrebbero versato benzina davanti al portone di
ingresso del palazzo comunale. E stamane vi sono stati anche
scontri tra un gruppo di operai e agenti di polizia. Alcuni
manifestanti sono stati fermati. Quelle che in questura chiamano
''cariche di alleggerimento'' sono avvenute in via Re Ruggero
nei pressi dell'ospedale dei bambini.
