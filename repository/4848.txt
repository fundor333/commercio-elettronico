#titolo Ex senatore De Gregorio ai domiciliari - Politica
     (ANSA) - NAPOLI, 15 MAR - E' agli arresti domiciliari l'ex
senatore del Pdl Sergio De Gregorio: l'ordinanza notificatagli a
casa a Roma dalla Gdf e' relativa all'inchiesta sui
finanziamenti al giornale L'Avanti, che lo vede accusato di
associazione per delinquere, truffa ai danni dello Stato,
riciclaggio ed estorsione. De Gregorio e' invece accusato di
corruzione nell'inchiesta sulla presunta compravendita di
senatori: per questo capo d'accusa la procura ha chiesto, per
lui e per Berlusconi, il giudizio immediato.
