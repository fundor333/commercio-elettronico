#titolo Usa: sorvegliata piattaforma petrolifera arenata in Alaska  - Ambiente e Pesca - Mare
  (ANSA-AFP) - LOS ANGELES, 3 GEN - E' tenuta sotto stretta sorveglianza la piattaforma per trivellazioni petrolifere  Kulluk  della  Shell  incagliatasi il primo dell'anno sulle coste di un'isola disabitata nel golfo dell' Alaska , davanti al  Parco Nazionale Kodiak .  
 Sul posto ci sono le squadre di emergenza della  Guardia Costiera  americana che hanno riferito che "al momento ci sono perdite" ma "verifiche sono tutt'ora in corso". Purtroppo "le condizioni meteo estremo e i mari agitati rappresentano ancora un ostacolo", ha detto Susan Childs, responsabile Shell per questa emergenza.  
 "Tutti coloro che sono coinvolti nelle operazioni di salvataggio hanno un obiettivo: recuperare la piattaforma Kulluk senza causare danni all'ambiente", ha detto l'ammiraglio Thomas Ã–stebo, portavoce della Guardia Costiera dell'Alaska. Diciotto dipendenti sono stati evacuati dalla piattaforma prima che si arenasse e tre persone, ha riferito la Shell, sono rimaste leggermente ferite. (ANSA-REUTERS)   
