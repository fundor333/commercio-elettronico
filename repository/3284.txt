#titolo Pe: Uggias (Idv) e' italiano piu' popolare su Votewatch.eu - La voce degli Eurodeputati - ANSA Europa
     (ANSA) - BRUXELLES, 31 GEN - Giommaria Uggias (Idv) e' il
piu' ''popolare'' fra i 73 eurodeputati italiani presenti a
Strasburgo. E' il risultato di una speciale classifica stilata
dal portale VoteWatch.eu, il sito indipendente che monitora le
attivita' delle istituzioni Ue. Dietro ad Uggias si piazzano i
parlamentari del Pd Sergio Cofferati e Leonardo Domenici.    Uggias, che occupa il secondo posto nella classifica generale
dei 754 deputati Ue, fa registrare un indice di presenza in
plenaria del 95,8% e una partecipazione al voto del 90,4%. L'indice di popolarita' si basa su un metodo statistico,
elaborato dalla London School of Economics e dalla New York
University, che premia il parlamentare che meglio interpreta le
opinioni degli utenti del sito in relazione a una serie di
questioni chiave affrontate nel corso dell'attuale legislatura. (ANSA)
           
