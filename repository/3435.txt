#titolo Quote latte: appello Catania, rischio multe - Agroalimentare - ANSA Europa
  BRUXELLES - Nuovo e  forte appello , da Bruxelles, del ministro per le politiche agricole Mario Catania  a tutti i produttori di latte , affinche' ''non superino la propria quota individuale di produzione: e' fondamentale evitare - ha detto all'Ansa - l'applicazione delle sanzioni, siamo ancora in tempo per farlo se i produttori fanno una correzione nei volumi di produzione in questo finale di campagna. Sappiano che probabilmente non ci saranno possibilita' di compensazioni con produttori rimasti sotto quota''.  
   
 Per quanto riguarda le indagine della magistratura non faccio commenti - ha detto  Catania  - ma ricordo ''che non siamo all'anno zero. Ci sono gia' almeno due sentenze a Milano e in Piemonte che hanno ben messo in luce il meccanismo di evasione del prelievo preordinato da alcuni operatori del settore. Mi auguro, e sono sicuro che sara' cosi', che la  procura  di Milano continui questa opera di accertamento nei prossimi mesi''.  
   
 Quanto ai produttori che ancora sono in pendenza sul  pagamento delle multe  ''sono circa un migliaio e per loro c'e' ancora la possibilita', se loro lo vogliono, di trovare una soluzione per inserirsi in una rateizzazione''. Infine, sul fronte europeo - ha spiegato Catania - ''non ci sono ancora sviluppi'' sulla procedura d'indagine aperta lo scorso anno dalla Commissione europea nei confronti dell'Italia, in relazione alla  proroga di sei mesi  del pagamento della rata delle multe sul latte, che erano in scadenza al 31 dicembre 2010. ''La Commissione sta riflettendo, sulle risposta che gli abbiamo dato non ha fatto piu' sapere nulla al riguardo''. 
   
    
