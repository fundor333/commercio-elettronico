#titolo Federauto: Pavan Bernacchi confermato  presidente all’unanimita’ - Federauto - Motori
  Roma, 22 gennaio 2013 - Filippo Pavan Bernacchi è stato confermato oggi all’unanimità alla presidenza di Federauto, la federazione che rappresenta i concessionari di tutti i brand commercializzati in Italia di auto, veicoli commerciali, veicoli industriali e autobus. 
Il consiglio ha infatti votato in favore del 46enne padovano che ricoprirà la massima carica di Federauto per il prossimo triennio. Della squadra anche i vicepresidenti Mario Beretta (concessionario Volkswagen e Audi), Francesco Ascani (Bmw) e Cesare De Lorenzi (Citroen). “La crisi che attraversa il Paese e in particolare il nostro settore – ha detto Filippo Pavan Bernacchi - ci ha insegnato che oggi più che mai è necessario cambiare per non scomparire. Mi sento perciò di proseguire nell’incarico per dare seguito alle istanze già avviate in favore del settore e dei singoli Concessionari.Tra le priorità, è allo studio il progetto per ridisegnare le regole della distribuzione. Si tratta di una modifica che riteniamo essere fondamentale e che sottoporremo alle Case in una logica di comune partecipazione per il miglioramento della filiera distributiva”. 
   
