#titolo Psg batte Lione, dividono vetta con Om  - Calcio
Un gol di Matuidi nel recupero del primo tempo ha deciso il big match della 18/a giornata della Ligue 1 tra Paris SG e Lione e riporta la squadra di Ancelotti in testa in compagnia degli avversari e dell'Olympique Marsiglia, vittorioso ieri a Tolosa. Il primo tempo è stato equilibrato, anche se i parigini hanno portato avanti l'azione con maggiore impegno e nel finale sono stati premiati. Ibrahimovic ha liberato in area Matuidi, che è riuscito a insaccare di testa. Nella ripresa, povera di emozioni, il Psg ha controllato la gara per garantirsi il risultato che si si era posta come obiettivo, contro un Lione che, pur privo di quattro giocatori importanti, non ha fatto molto per vincere. Negli altri incontri della giornata, Nancy e Bordeaux hanno pareggiato 1-1 e il Saint Etienne è stato sconfitto in casa 2-0 dal Lorient, ora quarto in classifica.  
