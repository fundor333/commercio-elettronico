#titolo Porti: scalo turistico Marina del Gargano quasi completato - Nautica e Sport - Mare
  (ANSA) - BARI, 26 FEB - Il  Porto Turistico  di  Manfredonia ,  Marina del Gargano , e' al 90% della realizzazione. Sono in fase di posizionamento e visibili i primi pontili, un sistema di ormeggio innovativo e tecnologico che consentono un accesso agevolato e autonomo alle imbarcazioni e alla banchina. In realizzazione anche l'abbellimento della passeggiata pubblica che colleghera' la Marina alla passeggiata lungomare attraverso uno spazio ad anfiteatro. 
''Siamo in linea con il nostro cronoprogramma e siamo soddisfatti dei risultati raggiunti sinora'', spiega Gianni Rotice, presidente Gespo, la societa' che ha in carico la realizzazione dell'opera. Il Porto Turistico di Manfredonia, che sara' gestito da Mdl Marinas, ha in calendario numerose attivita' sportive e di promozione per il 2013. Il prossimo appuntamento e' con 'Gate e Gusto', la Fiera dedicata al turismo, sport, tempo libero e benessere che si svolgera' a Foggia dal 2 al 6 marzo. (ANSA).  
