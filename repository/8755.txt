#titolo Jason, in aula maltrattamenti a fratelli - Marche
     (ANSA) - MACERATA, 18 MAR - L'udienza di oggi del processo in
Corte d'assise di Macerata contro i coniugi Denny Pruscino e
Katia Reginella accusati della morte e della soppressione del
cadavere del loro bambino di appena 2 mesi Jason, scomparso nel
luglio del 2011 a Folignano, e' stata dedicata in particolare
agli altri due figli della coppia, da tempo sottratti ai
genitori. A ricostruire la vicenda e' stata un'assistente
sociale. I bambini furono ricoverati per lesioni e denutrizione.
