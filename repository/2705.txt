#titolo A Prato cedono mura del XIV secolo - Toscana
     (ANSA) - PRATO, 13 MAR - Ha ceduto sotto i colpi del maltempo
una porzione delle mura della citta' di Prato, che risalgono al
quattordicesimo secolo: a collassare sono stati i mattoncini che
si trovano nel tratto che costeggia l'ospedale pratese
Misericordia e Dolce. Pare che il crollo sia da attribuire ai
danni della pioggia battente che ormai da una decina di giorni
non da' tregua in citta'. Ad accorgersi dell'accaduto una
guardia giurata e il portiere dell'ospedale. Sulle mura una
'ferita' di alcuni metri.
