#titolo Salute: Agrofarma, poca informazione su sicurezza alimentare - Alimentazione - Salute e Benessere
     (ANSA) &#8211; MILANO, 7 MAR - Sicurezza alimentare e potenziali
rischi per la salute umana. Su questo tema Agrofarma e Simg,
cioe' l' Associazione di Federchimica che rappresenta le Imprese
del comparto agrofarma e la Societa' Italiana di Medicina
Generale, hanno realizzato una campagna per diffondere maggiore
consapevolezza.    L' iniziativa e' partita con un questionario rivolto ai
Medici di Medicina Generale sul territorio nazionale. Sul totale
delle risposte ottenute &#8211; 965 su circa 7.000 medici raggiunti -
ben il 95% indica la giusta definizione di 'sicurezza
alimentare' (cibi  che rispondono a standard di sicurezza
validati da autorita' competenti); ma solo il 48% individua
correttamente nelle intossicazioni dovute a contaminazioni
microbiologiche, un potenziale rischio per la salute umana.    ''Coerentemente con i numerosi programmi di prevenzione che
da sempre SIMG si impegna a diffondere &#8211; afferma Claudio
Cricelli, presidente SIMG &#8211; questa campagna ha l'obiettivo di
favorire una piu' ampia conoscenza e sensibilita' su un tema,
quale quello della sicurezza alimentare, di primaria importanza
non solo per la promozione stili di vita sani, ma per una
necessaria maggiore coscienza rispetto a cio' che mangiamo''.    In particolare, dalle risposte al questionario, si evince che
i medici riscontrano con frequenza (54%) i timori dei propri
assistiti in materia di sicurezza alimentare connessa all'
utilizzo di prodotti chimici. Per contro, secondo l'85% degli
intervistati, gli assistiti sono poco o per nulla informati su
questi temi.    E cosa piacerebbe approfondire al medico di medicina generale
al riguardo? Nell'ordine: 'alimenti biologici rispetto agli
alimenti trattati con agrofarmaci' (65%); 'I metodi per valutare
se un cibo e' sicuro' (59%); 'i rischi di intossicazione
microbiologica (26%).    ''Siamo convinti &#8211; conclude Andrea Barella, presidente
Agrofarma &#8211; che sia indispensabile una chiara e corretta
informazione sul tema della sicurezza alimentare, argomento
strettamente connesso alla salute dell'uomo. E che per
raggiungere questo traguardo, occorra fornire ai medici e ai
loro pazienti le giuste e corrette informazioni''.(ANSA).
