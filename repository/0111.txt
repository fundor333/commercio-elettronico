#titolo Sciopero della fame detenuti Guantanamo - Mondo
     (ANSA) - NEW YORK, 15 MAR - Oltre cento detenuti del carcere
di massima sicurezza nella base Usa di Guantanamo, a Cuba, sono
in sciopero della fame per protestare contro il costante
controllo e a volte confisca di loro effetti personali, comprese
le copie del Corano, cosa che percepiscono come una
''dissacrazione''. La protesta va avanti per alcuni detenuti da
tre settimane, per altri sin dal 6 febbraio. Un gruppo di
avvocati ha riferito che le loro condizioni di salute stanno
peggiorando.
