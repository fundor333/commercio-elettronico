#titolo Salute: troppi insaccati aumentano rischio di morte del 44% - Alimentazione - Salute e Benessere
     (ANSA) - ROMA, 7 MAR - Chi consuma troppi insaccati o carne
lavorata in generale ha un rischio maggiore di morte per
problemi cardiovascolari o tumori. Lo afferma uno studio su
cinquecentomila europei coordinato dall'universita' di Zurigo e
pubblicato dalla rivista Bmc Medicine.    Lo studio, condotto in 10 paesi europei, ha trovato che i
piu' grandi consumatori di insaccati all'interno del gruppo
studiato avevano una probabilita' maggiore del 44% di morire
prematuramente rispetto a chi ne mangiava meno. Alti livelli di
consumi aumentano il rischio di morte per problemi cardiaci del
72% e quella per tumori dell'11%, con il rischio totale che
aumenta del 18% ogni 50 grammi consumati in piu': "Se tutti si
limitassero a 20 grammi al giorno di salumi - spiega Sabine
Rohrmann, l'autore principale, in un comunicato dal titolo
eloquente 'una salsiccia al giorno e' troppo' - il 3% di tutte
le morti premature potrebbe essere evitato".    Il risultato, spiegano gli autori, e' stato depurato dai
possibili fattori confondenti, come la tendenza di chi mangia
troppi insaccati ad avere altri comportamenti a rischio come il
consumo di alcol.(ANSA).
