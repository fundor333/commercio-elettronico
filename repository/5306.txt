#titolo Possibile debutto a Detroit della Audi RS7. Esordio anche per Q5 a benzina - Prove  e Novità - Motori
  ROMA  - Ancora altre novita' a Detroit per l'Audi. La consociata americana della casa tedesca annuncia che verra' svelata la nuova SQ5 a benzina da 354 Cv, destinata pero' a nord e sud America, Asia e Russia, mentre in Europa verra' distribuita la versione TDI, modello sportivo al vertice della linea di prodotto. Altra novita', ancora pero' non confermata ufficialmente, sara' la inedita RS7. Una filante coupé a quattro porte, derivata dall'esistente S7, che nasconderebbe sotto al cofano il potente twin-turbo V8 da 560 Cv della RS6 Avant che le permette uno scatto da 0 a 100 km/h in 3,9 secondi. 
Tornando alla nuova SQ5 ha un motore V6 3.0 TFSI sovralimentato da 2995 cc di cilindrata che eroga 354 Cv tra 6.000 e 6.500 giri e 470 Nm di coppia tra 4.000 e 4.500 giri. Inoltre la vettura accelera da zero a 100 km/h in 5,3 secondi, mentre la velocità massima è autolimitata a 250 km/h. Il consumo medio è di 8,5 litri/100 km nel ciclo di marcia europeo, con emissioni di CO2 pari a 199 g/km nel NEDC.     La trazione della SQ5 è integrale permanente con torque vectoring e il cambio tiptronic è a otto rapporti con modalità automatica o manuale con i comandi al volante. Il telaio sportivo, abbassato di 30 mm, ha molle e ammortizzatori più rigidi. Le ruote sono da 20 pollici con pneumatici 255/45, ma sono disponibili i cerchi da 21 pollici. Lo sterzo elettromeccanico della SQ5 e offre su strada efficienza e risposta più precise e a richiesta è disponibile lo sterzo variabile, con sistema di controllo integrato nell'opzione Audi drive select che consente di commutare diverse modalità. 
 Segni distintivi della SQ5 sono la griglia del radiatore grigio platino con doppie barre orizzontali alluminio, paraurti sportivi, spoiler sul tetto e badge V6 T sui parafanghi. Alle dotazioni disponibili si aggiungono i fari xeno plus con luci diurne a LED e un sistema infotainment con display a colori, sistema di navigazione MMI plus e telefono veicolare Bluetooth, mentre il vano bagagli offre fino a 1.560 litri di volume. 
    
