#titolo SANITA': BORSELLINO, VALORIZZEREMO OSPEDALE A CEFALU' - Pesca Sicilia
     (ANSA) - CEFALU' (PALERMO), 21 DIC - ''Stiamo valutando il
passaggio, sotto il profilo giuridico della sperimentazione
gestionale, ancora in atto, per poi pensare ad un ulteriore
riqualificazione della struttura in sede ospedaliera''. Lo ha
detto l'assessore regionale alla Salute, Lucia Borsellino oggi
in visita al San Raffaele Giglio a Cefalu'.   ''L'ospedale e' al primo posto in Sicilia per complessita'
chirurgiche e patologie trattate, come riscontrato nei tavoli
tecnici tenuti in assessorato'', ha affermato il presidente del
san Raffale Giglio, Stefano Cirillo intervenendo a margine della
messa di Natale celebrata dal vescovo di Cefalu', Vincenzo
Manzella. Ed ha aggiunto: ''Chiudiamo ancora una volta i conti
in pareggio con un equilibrio di bilancio''.   ''Ho avuto - ha osservato Borsellino - un impatto
assolutamente positivo. Conosco gia' l'ospedale la sua
potenzialita' e, oggi, la mia presenza qui serve a dare un
segnale di testimonianza della volonta' dell'amministrazione di
valorizzare questa risorsa in modo stabile e con una
connotazione all'interno della rete ospedaliera della nostra
Regione''. (ANSA).
