#titolo Usa, sotto accusa la sicurezza dei cani in auto - Norme e Sicurezza - Motori
  ROMA - Subaru, attraverso la sua divisione che opera negli Stati Uniti, ha firmato un accordo con l'organizzazione no profit Center for Pet Safety per migliorare la sicurezza dei cani e degli altri animali trasportati in auto. 
Un comunicato di Subaru of America segnala che attualmente non esistono negli Usa standard o protocolli per definire i prodotti destinati alla sicurezza dei cani trasportati in auto. 
Il Center for Pet Safety ha eseguito, al riguardo, specifici test utilizzando manichini 'realistici' di animali per verificare la tenuta e la funzionalita' dei sistemi di ritenuta - le speciali cinture con fibbia - destinati ai cani. Le prove sono state effettuate simulando un peso dell'animale di 25 chilogrammi e un impatto a 48 km/h. Come sottolinea con preoccupazione la nota di Subaru of America, nessuna di queste cinture ha superato il test ''con la certezza di danni non solo all'animale ma anche agli occupanti dell'auto''.     Come hanno dimostrato le prove eseguite con una slitta, secondo gli standard che normalmente si utilizzano per verificare i sistemi di ritenuta per bambini, il Center for Pet Safety ha potuto valutare la criticita' dei prodotti, insufficienti per trattenere sul sedile il cane (riprodotto con un realistico manichino dal peso che puo' ricondurre a razze canine diffuse, come Labrador, Setter e Boxer).     L'iniziativa supportata da Subaru punta ad introdurre al piu' presto precise normative sull'argomento ''sicurezza dei cani in auto'', tema che e' gia' all'esame da parte dei legislatori dei New Jersey. 
''Grazie all'accordo con Subaru - ha detto Lindsey Wolko, CEO dei Center for Pet Safety - potremo portare avanti il programma di ricerche e di test che ci permetteranno di arrivare ad una definizione delle caratteristiche ottimali di questi dispositivi e dei relativi standard''.  
