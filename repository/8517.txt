#titolo Energia: Solarexpo, italiani certificano impianto portoghese - Speciali ed Eventi - Ambiente&Energia
  Le aziende italiane che operano nel settore dell'energia pulita continuano ad ottenere importanti successi all'estero. La Tuv Rheinland Italia di Pogliano Milanese (Milano), leader internazionale per la certificazione di prodotto e sistemi di gestione, e' stato scelta dalla portoghese Generg Group per la certificazione di un impianto fotovoltaico installato al Central Solar Ferreira do Alentejo in Portogallo.    
 In occasione della terza e ultima giornata di Solarexpo, alla fiera di Verona, Ralf Schunk, amministratore delegato dell'azienda lombarda ha consegnato personalmente il certificato PV Plant TdC Certification nelle mani di Helder Serranho, presidente di Generg Group. Il colosso portoghese raccoglie un gruppo di aziende responsabili per la costruzione e la gestione di impianti  di produzione di energia elettrica da fonti rinnovabili. Per l'ottenimento del certificato, l'impianto e' stato sottoposto alla visita ispettiva di Tuv Rheinland Portugal che prevede numerosi e qualificati test.  
