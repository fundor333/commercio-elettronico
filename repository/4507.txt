#titolo Rugby:Harlem Shake conquista Terzo Tempo - Altri Sport
     (ANSA) - ROMA, 17 MAR - Oltre 25.000 persone hanno festeggiato
la vittoria dell'Italia sull'Irlanda al 6 Nazioni. Clima di
festa e tantissimi applausi per la Nazionale italiana di rugby
salita sul palco. Gli azzurri si sono fatti coinvolgere dal
tormentone Harlem Shake nato spontaneamente da gruppi di tifosi:
Favaro con chitarra, Venditti con martello, Morisi con clava, De
Marchi e Ghiraldini con grande parrucca. Oltre 80 mila le
presenze al Terzo Tempo Peroni Village nelle 3 partite che la
nazionale ha ospitato a Roma.
