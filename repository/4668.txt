#titolo Motor Show, Abarth torna con il 'Make it Your Face' - Dalle Aziende - Motori
  ROMA - Al Motor Show 2012 di Bologna, Abarth si presenta al pubblico per il secondo anno con il 'Make it Your Race', un format che ribadisce la centralita' del concetto di accessibilita', tanto caro a Karl Abarth, e che rappresenta il primo social talent show per aspiranti piloti. Lo scorso anno, nella sua prima edizione, il 'Make it Your Race' ha raggiunto piu' di 30.000 iscritti, oltre ai tantissimi telespettatori che hanno seguito, da tutta Europa, l'intera selezione che ha decretato i 6 'rookie' partecipanti alla finale sul circuito di Franciacorta, in occasione di una gara del Trofeo Abarth  Selenia Italia.     Le pre-iscrizioni per l'edizione 2013 di 'Make it Your Race' si potranno effettuare sia on line su www.makeityourrace.it, sia presso lo stand Abarth, costituito da un allestimento 'paddock-style', presso il padiglione 25 del polo fieristico. 
Qui i visitatori saranno coinvolti in un processo di 'gamification', piccole sfide che metteranno alla prova il loro talento. Tutt'intorno, la zona espositiva sara' allestita con totem multimediali per poter effettuare online la pre-iscrizione al talent show. Inoltre, saranno disponibili dei simulatori di guida per testare le proprie capacita' al volante delle 500 Assetto Corse, con il nuovissimo gioco 'Assetto Corsa' che Abarth, in collaborazione con Kunos Simulazioni, presenta in anteprima proprio al Motor Show di Bologna.      A completare il programma di eventi altri appuntamenti che si svolgeranno nell'arena esterna. Il 7 dicembre uno speciale Trofeo 'Make it Your Race' vedra' 12 vetture Racing Abarth, di cui otto 695 Assetto Corse e quattro 500 Assetto Corse,  impegnate in una gara ad inseguimento. Sempre lo stesso giorno saranno premiati i vincitori di questa competizione speciale, cosi' come quelli della stagione Racing 2012. Inoltre, il 6 e 7 dicembre i visitatori potranno prenotarsi presso lo stand e partecipare ai taxi drive con le 500 Assetto Corse guidate da due piloti che hanno partecipato alla stagione Racing 2012.  
