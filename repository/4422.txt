#titolo Prende la pensione del padre morto da 13 anni, arrestata - Cronaca
  Nel quartiere napoletano di Forcella i Carabinieri hanno arrestato per truffa aggravata ai danni dello Stato Immacolata Attanasio, 64enne del luogo, incensurata. 
 Continuando le indagini sulle false invalidita' che ha gia' portato all'arresto di 260 persone e al sequestro di beni mobili ed immobili per un valore di 8 milioni di euro, i militari nell'ufficio postale di via de Blasiis hanno sorpreso la donna mentre ritirava la pensione di anzianita' del padre, circa 600 euro, della quale aveva la delega, che pero' era morto il 1 febbraio del 1999. 
 La somma indebitamente sottratta nel tempo dalla donna all'erario pubblico e' stata stimata in circa 100.000 euro.  
