#titolo Staminali: esperto,vince disinformazione - Scienza e Medicina
     (ANSA) - RIVA DEL GARDA (TRENTO), 12 MAR - La propaganda
commerciale si sta sostituendo ai dati clinici e scientifici,
cosi' come al parere dei medici: e' questo, secondo Paolo
Bianco, dell'universita' Sapienza di Roma, il cambiamento in
atto nella vicenda Stamina. ''Il paziente reclama non solo il
diritto di scegliere autonomamente una qualunque terapia, ma che
il diritto sia riconosciuto da un tribunale, abbia il placet del
governo e si traduca in una terapia svolta in una struttura
pubblica ufficiale'', ha osservato.
