#titolo Musica: 'Pazienza',rap e reggae di Vacca - Spettacolo
     (ANSA) - MILANO, 14 MAR - Arriva dalla Giamaica, dove si e'
trasferito da qualche anno, il nuovo album di Vacca, che
martedi' pubblica 'Pazienza', prodotto da Alborosie, altro
personaggio della scena reggae italiana trapiantato nell'isola
di Bob Marley. Tra le rime del rap e i ritmi in levare del
reggae, il rapper nato a Cagliari, cresciuto a Milano e ormai di
stanza nei Caraibi, ha composto sedici nuovi brani. I nuovi
pezzi saranno la base del 'Pazienza tour', che partira' il 6
aprile dal capoluogo lombardo.
