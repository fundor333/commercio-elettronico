#titolo L'incredibile naso della talpa - Primopiano Ragazzi
  Sembrano due stelle appoggiate sul muso, ma è il naso più sensibile al mondo. Appartiene ad una talpa già nota per essere uno dei mammiferi più veloci nel mangiare.  
Ma il suo autentico record è il naso: è infatti uno degli organi tattili più sensibili di tutto il regno animale e ha un grandissimo numero di terminazioni nervose, con oltre 100.000 fibre concentrate in un cerchietto di pelle dal diametro di un centimetro. 
La talpa dal naso a stella (non può che chiamarsi così) non è soltanto una curiosità. Il suo incredibile naso può infatti essere di grande aiuto alla ricerca sulla percezione del tatto e del dolore.  
''Grazie allo studio della talpa dal naso stella abbiamo identificato dei geni che potrebbero fare da tramite per il senso del tatto e del dolore”, spiegano i ricercatori dell'università della California, a Berkeley, che stanno studiando il naso della talpa.  
''Questi geni - aggiungono - potrebbero essere il punto di partenza per lo studio di nuovi farmaci per le terapie contro il dolore''.  
