#titolo Autostrade: A4; nuovo casello Villesse, inaugurazione il 2/3 - Autovie Venete
     (ANSA) - PALMANOVA (UDINE), 28 GEN - Completata la copertura
dei servizi interni ai due edifici che compongono la stazione
gia' predisposti, in fase di allestimento gli impianti e il
piazzale esterno, il nuovo casello di Villesse sara' inaugurato
dal presidente della Regione e commissario per l'emergenza in A4
Renzo Tondo, sabato 2 marzo, con l'assessore Fvg ai trasporti
Riccardo Riccardi che ha appena effettuato un sopralluogo.    ''E' l'ennesima dimostrazione, se mai ce ne fosse bisogno -
ha detto Riccardi - che i programmi sono stati rispettati. La
stretta collaborazione fra Struttura commissariale, Regione
Friuli Venezia Giulia, Autovie Venete come braccio operativo,
oltre naturalmente alle Amministrazioni comunali coinvolte, ha
dato i suoi frutti. E' la conferma che ci sono Regioni, come la
nostra, dove la tanto contestata specialita', si declina in 
testardaggine e coraggio da parte degli Amministratori,
competenza dei tecnici, professionalita' delle maestranze e
perche' no, orgoglio di chi ci vive. Un mix virtuoso di elementi
che risulta determinante''.    All'apertura al traffico, in programma per le ore 12,00,
oltre al presidente di Autovie Venete Emilio Terpin,
parteciperanno anche il presidente della Provincia di Gorizia
Enrico Gherghetta, i sindaci di Gorizia Ettore Romoli e di
Villesse, Lucio Cabass.  Caratterizzato da una pensilina a
struttura reticolare, la cui forma richiama lo scafo di una
nave, metafora del viaggio, il nuovo casello di Villesse, sara'
dotato di 4 piste in entrata (funzionanti anche in modalita'
telepass) e 8 in uscita, di cui tre Telepass, 4 trimodali (cassa
automatica, manuale, tessere Viacard, bancomat, carte di
credito) e una manuale, oltre ai varchi speciali riservati ai
transiti eccezionali. Lungo circa 135 metri, dispone di un
tunnel sotterraneo che consente al personale di stazione di
accedere alle singole piste in sicurezza e ospita anche i vari
impianti di servizio al casello. Lateralmente alle piste di
uscita sono stati costruiti i fabbricati tecnici, uno riservato
agli uffici e uno agli impianti di servizio.    In fase avanzata sono anche i lavori dell'asse stradale,
della lunghezza complessiva di 17 chilometri. Sono 24 le opere
principali (sottopassi, sovrapassi e ponti) gia' realizzate
completamente su 33 e 4 su 13 quelle minori (muri di sostegno e
cunicoli). (ANSA).
