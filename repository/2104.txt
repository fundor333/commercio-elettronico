#titolo Maro': Latorre, finalmente respiriamo l'aria di casa - Uomini e Mare - Mare
   (ANSA) - ROMA, 22 DIC - ''Finalmente respiriamo l'aria di casa. Faccio fatica a rendermene conto''. Sono le prime parole di  Massimiliano Latorre , appena atterrato con  Salvatore Girone  all'aeroporto di Ciampino. "Sono davvero emozionato. Faccio ancora fatica a rendermi conto che finalmente sono di nuovo a casa", ha detto Latorre. 
 "Ringrazio le istituzioni tutte che ci hanno permesso di fare tutto ciò. Sono passati 10 lunghissimi mesi. Credetemi - ha aggiunto - non ci aspettavamo di tornare qui per Natale. Questo è potuto accadere grazie al lavoro svolto dal governo e dalle istituzioni". Qualche pausa e poi Latorre ha ripreso ricordando che l'incontro avuto dai suoi familiari con il presidente della Repubblica Giorgio Napolitano. "Il capo dello Stato ha accolto le nostre famiglie per dar loro forza e coraggio. La stessa forza e coraggio che è stata trasmessa a noi per andare avanti".  
 "Grazie al presidente, al governo e al popolo italiano che ci sono stati sempre vicini" ha detto il Marò  S alvatore Girone . "Siamo sempre stati fiduciosi e continueremo ad esserlo. Oggi è una grande gioia perché il governo e le istituzioni italiane e indiane ci hanno concesso un grande permesso, questa grande fiducia di passare il Natale qui in Italia con i nostri cari".(ANSA).  
