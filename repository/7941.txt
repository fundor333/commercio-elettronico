#titolo Olimpiadi 2024, Los Angeles si candida - Altri Sport
 Los Angeles si è candidata all'organizzazione delle Olimpiadi del 2024. Lo ha annunciato il sindaco della città californiana, Antonio Villaraigosa. Los Angeles ha già ospitato i Giochi nel 1932 e nel 1984. Il sindaco ha spedito oggi una lettera al Comitato olimpico internazionale. "A nome della città di Los Angeles sono felice di confermare il nostro interesse e il nostro entusiasmo per una candidatura all'organizzazione dei Giochi olimpici e Paralimpici del 2024" ha scritto Villaraigosa nella lettera, riprodotta dal Los Angeles Times. La sua missiva è accompagnata da una lettera del Comitato promotore della California del Sud firmata anche dal patron della Disney Bob Iger, dal'ex campione della Nba Magic Johnson e dall'attore Tom Hanks. La scelta dei Giochi del 2024 sarà fatta nel 2017. 
