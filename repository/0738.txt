#titolo Parole e musica, Bif&st per Trovajoli - Cultura e Tendenze
     (ANSA) - BARI, 16 MAR - ''Siamo davanti ad un rosso tramonto
romano, nel quale mi ci metto anche io....ci avviamo alla fine
di un grande percorso, di una grande amicizia'': con queste
parole di Armando Trovajoli si chiude il documentario 'Parole e
musiche' dedicato da Linda Tugnoli al maestro, una carrellata
sulla tradizione musicale italiana dagli anni cinquanta. Il
filmato, girato il 13 febbraio del 2013 pochi giorni prima della
morte di Trovajoli (28 febbraio), e' stato presentato in
anteprima al 'Bif&st' di Bari.
