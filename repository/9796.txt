#titolo Ann Romney, prima first lady senza lavoro  - Mondo
Ann Romney potrebbe diventare la prima First Lady dai tempi di Mamie Eisenhower a non aver mai lavorato. La polemica nata dalle parole di Hilary Rosen, la stratega democratica che ha dato della 'fannullona' alla moglie del candidato repubblicano alla Casa Bianca Mitt Romney, continuano. Gli interventi del presidente americano Barack Obama e di Michelle Obama non sono bastati. E mentre la discussione prosegue, la stampa americana esamina i casi delle First Lady precedenti. 
 La conclusione è che - riporta il Daily Beast - Ann Romney, se il marito sarà eletto, sarà la prima First Lady nata nel 20mo secolo a non aver mai lavorato. L'ultima nella sua stessa situazione è stata la moglie di Eisenhower, nata nel 1896 e sposata a Ike all'età di 19 anni, la stessa età a cui Ann si è sposata con Mitt Romney, il candidato repubblicano alla Casa Bianca.  
Ecco di seguito le attività delle precedenti First Lady.  
L'attuale,  Michelle Obama , esercitava la professione di avvocato, come colei che l'ha preceduta e che ora è segretario di Stato,  Hillary Clinton .  Barbara Bush : moglie di George Bush, lavorava in una fabbrica dopo aver finito il liceo. E - secondo la sua biografa Pamela Killian - ha lavorato anche per la Yale Coop e il grande magazzino Lord & Taylor.  Laura Bush : moglie di George W. Bush, è stata per quasi un decennio un'insegnante e bibliotecaria.  Nancy Regan : ha lavorato in un grande magazzino, ed è stata un'assistente infermiera e attrice.  Pat Nixon : ha lavorato con la famiglia e, mentre era all'università, faceva la cameriera e l'assistente in alcuni grandi magazzini, prima di diventare insegnate, professione che ha continuato anche dopo aver sposato Richard Nixon. Betty Ford  è stata una modella e ha aperto anche una sua scuola di ballo, dove insegnava a ciechi e sordi.  Rosalynn Carter  ha lavorato in un parrucchiere dall'età di 15 anni, dopo la morte di suo padre, per poi tenere la contabilità dell'azienda di famiglia di Jimmy Carter.  Lady Bird Johnson  è stata manager e direttrice di una piccola stazione radiofonica del Texas per decenni.  Jackie Kennedy  lavorava al Washington Times-Herald quando ha intervistato e fotografato il senatore John Kennedy. 
    
