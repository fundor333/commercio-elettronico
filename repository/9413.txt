#titolo Esce nuovo disco Justin Timberlake  - Spettacolo
A pochi giorni dall'uscita ufficiale del suo atteso disco di ritorno 'The 20/20 Experience' Justin Timberlake ha regalato ai fan l'ascolto gratuito delle nuove canzoni sullo store digitale iTunes. All'indirizzo http://itunes.com/justintimberlake è possibile ascoltare in anteprima le dieci tracce dell'album prodotto da Timbaland che porta Justin Timberlake su territori più vicini al soul rispetto al pop degli esordi. A luglio Timberlake sarà in tour per gli stadi americani con il rapper Jay-Z, che ha prestato la sua voce per il singolo 'Suit & Tie' tratto da 'The 20/20 Experience'.  
