#titolo Crociere: 75mila passeggeri a bordo navi msc per festivita' - Crociere e Traghetti - Mare
  (ANSA) - VENEZIA, 21 DIC - Saranno 75.000 i turisti che saranno a bordo delle navi di  Msc Crociere  durante le prossime festivita', tra il 21 dicembre e l'8 gennaio 2013, quando  Msc Splendida  e  Msc Divina  effettueranno 12 scali nei porti italiani di Genova, Civitavecchia e Palermo. 
La crisi economica sembra non fermare la crescita dei volumi nel settore delle crociere come testimoniano anche i dati relativi all'intero anno 2012, nel quale Msc Crociere - sottolinea la societa' - ha registrato una forte crescita, in particolare nel Mediterraneo dove i passeggeri sono aumentati del 23% rispetto allo scorso anno, superando le performances gia' positive del comparto crocieristico generale attestosi su un +7%. 
Per il 2013 la Compagnia ha altri importanti obiettivi: a marzo ci sara' il varo della nuova ammiraglia Msc Preziosa chiudera' il piano industriale da 6 miliardi di euro avviato nel 2003 Con l'arrivo della nuova nave, la capacita'  complessiva della compagnia superera' i 40.000 posti letto. 
(ANSA).  
