#titolo Oms: violenza su un terzo donne mondo - Speciali
La violenza fisica o sessuale colpisce più di un terzo delle donne nel mondo (35%) e la violenza domestica inflitta dal partner è la forma più comune (30%), ha denunciato oggi a Ginevra l'Organizzazione mondiale della sanità (Oms). "I risultati di questo studio inviano un messaggio forte: la violenza contro le donne è un problema mondiale  di salute pubblica di proporzioni epidemiche", ha commentato Margaret Chan, Direttore generale dell'Oms. 
 Il rapporto è il "primo studio sistematico" mai condotto con dati globali sulla prevalenza della violenza contro le donne da parte del loro partner o della violenza sessuale inflitta da altri e rivela "una statistica scioccante", ha  affermato Flavia Bustreo,  vice Direttore generale dell'Oms per la salute della famiglia, delle donne e dei bambini direttore generale. 
 "Tutte le fasce di età sono colpite", anche se con una minore prevalenza, pure le giovani o le donne in età più avanzata non sono risparmiate da questa violenza che "colpisce  inoltre tutte le regioni e  le classi sociali", ha detto Bustreo in una conferenza stampa.    Il rapporto stima il tasso di prevalenza in Africa  è del  45,6%, nelle Americhe del 36,1% , per il Mediterraneo orientale, il  36,4% , in Europa (Russia e Asia centrela incluse)  del  27,2%, nel Sud est-est asiatico del 40,2%,  nel Pacifico Occidentale  del 27,9%. Nei Paesi ad alto reddito è  pari al 32,7% . 
 Lo studio mostra inoltre che, a livello mondiale, il 38% delle donne uccise  lo sono state dai loro partner intimi e che il 42% delle donne che ha subito violenza fisica o sessuale ha subito ferite. Per le donne vittime di violenza da parte del proprio partner, la probabilità  di depressione è quasi due volte più alta rispetto a chi non ne ha subite, così come quella di avere problemi di consumo d'alcol. Salgono anche i rischi contrarre malattie sessualmente trasmissibli, di aborto e di aver  un bambino con un basso peso alla nascita.   
