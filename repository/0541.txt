#titolo Usa: odissea Nave Triumph, rotto cavo di traino - Crociere e Traghetti - Mare
   (ANSA) - NEW YORK, 14 FEB - Si prolunga l'odissea degli oltre 3.140 passeggeri e 1.086 membri dell'equipaggio della  Triumph , la nave da crociera da cinque giorni in panne nel Golfo del Messico e senza propulsione: si è rotto un cavo di traino che la collega ai rimorchiatori che la stanno trainando verso un porto dell'Alabama e ora l'equipaggio è al lavoro per sostituirlo. Lo riferisce la Cnn, secondo cui è difficile al momento prevedere quanto l'incidente ritarderà ancora l'arrivo della nave al porto di Mobile, mentre già il forte vento ostacola le operazioni. La navigazione, ha riferito la Guardia Costiera, potrà riprendere solo quando il cavo sarà stato sostituito. Prima della rottura del cavo, l'arrivo in porto della Triumph era previsto per la tarda serata (locale) di oggi. (ANSA)   
