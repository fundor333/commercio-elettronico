#titolo Marco Pannella - Protagonisti
Una battaglia estrema quella dell'ottantaduenne Marco Pannella, da una settimana in digiuno totale della fame e della sete nella sua battaglia per l'amnistia e il diritto di voto dei detenuti. Il leader radicale è stato ricoverato in una struttura ospedaliera della capitale, dalla quale è uscito già due volte contro il parere dei medici, per parlare a Radio Radicale. 
 E' alto l'allarme di chi lo tiene in cura, per le sue condizioni di salute. I rischi sono molto gravi: così è in pericolo la sua stessa vita. Ma neanche una visita del presidente del Consiglio Mario Monti riesce a far desistere Pannella, che va avanti nella sua iniziativa nonviolenta. 
 "Non accetto il ricatto di chi dice 'molla'. Molla cosa? Per vivere io? Certo che voglio vivere, ma cosa mollo? Cinque, dieci milioni di processi? Non dipende da me...", dice Pannella a Radio Radicale. "Dico al presidente del Consiglio grazie perché sei venuto, ma il medico dice: 'Marco, non serve'. Se io bevo non siete più preoccupati, l'Italia è preoccupata se bevo o non bevo? Ma vi rendete conto?".  
