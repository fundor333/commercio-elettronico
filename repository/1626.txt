#titolo A Milano terminato blocco auto - Lombardia
     (ANSA) - MILANO, 17 MAR - E' terminato alle 14, con 4 ore di
anticipo rispetto al solito, il blocco delle auto oggi a Milano,
per la prima Domenicaspasso del 2013. A causa del maltempo ieri
l'amministrazione comunale ha infatti deciso di ridurre la
giornata ecologica dalle 10 alle 14 e non dalle 10 alle 18. Sotto una pioggia incessante e con  temperature che non hanno
superato i 3 gradi, i milanesi hanno girato per le strade libere
dal traffico privato. Multe per chi non aveva l'autorizzazione a
circolare.
