#titolo Autovie venete: inaugurato casello di villesse - Autovie Venete
     (ANSA) - VILLESSE (GORIZIA), 2 MAR - Il presidente del Fvg,
Renzo Tondo, ha inaugurato il nuovo casello di Villesse sul
raccordo autostradale verso Gorizia. Alla cerimonia, fra gli
altri, sono intervenuti anche l'assessore Fvg ai Trasporti,
Riccardo Riccardi, il presidente della Provincia, Enrico
Gherghetta, il sindaco di Gorizia Ettore Romoli e il presidente
di Autovie Venete Emilio Terpin.   Ricordando l'importanza della struttura, Tondo ha sottolineato
come ''questo sia stato possibile perche' abbiamo utilizzato con
responsabilita' il nostro essere Regione autonoma, senza
aspettare le inevitabili lungaggini burocratiche del Governo''.    Il casello di Villesse, costato quattro milioni di euro, e'
dotato di 14 piste ed e' lungo circa 135 metri. Dispone di un
tunnel sotterraneo perche' il personale di stazione acceda alle
singole piste in sicurezza e ospita anche i vari impianti di
servizio al casello. Rispetto al precedente, il nuovo impianto
e' spostato lungo l'asse autostradale verso Gorizia di alcune
centinaia di metri e consentira', oltre all'ingresso e
all'uscita di Villesse, anche l'accesso al mega parco
commerciale dell'Ikea. (ANSA).
