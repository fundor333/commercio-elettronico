#titolo Non scambiare make up occhi, pericolo infezioni - Estetica - Salute e Benessere
     (ANSA) - MILANO, 4 MAR - Donano bellezza e fascino, ma se
usati in modo inappropriato, i cosmetici per gli occhi possono
provocare infezioni e danni seri. A segnalarlo e' la Food and
drug administration americana, che dal suo sito elenca pericoli
e accorgimenti per evitarli. 
   Un uso cattivo puo' portare infatti alla crescita di batteri
o funghi pericolosi dentro il cosmetico, che applicato
sull'occhio puo' causare infezioni e in rari casi a cecita'
temporanea o permanente. Il primo consiglio e' quello di non
condividere e scambiarsi make up per gli occhi con nessuno,
perche' i germi di un'altra persona possono essere pericolosi. Il rischio di contaminazione e' inoltre maggiore con i 'tester'
nei negozi, dove uno stesso campione e' usato da piu' persone. Meglio usare in questi casi applicatori monodosi, come tamponi
puliti di cotone.    Altro consiglio e' quello di evitare di truccarsi in autobus
o macchina, anche se non si e' seduti al posto del guidatore. Se
si urta un dosso, o ci si ferma all'improvviso a uno stop si
rischia di ferire l'occhio, graffiando la cornea. Per quanto
riguarda gli additivi coloranti, ve ne sono alcuni non approvati
per gli occhi. In particolare bisogna stare attenti al kajal,
che contiene sali di metalli pesanti, come antimonio e piombo,
cosi' come colori e tinture permanenti per ciglia e
sopracciglia, che  possono causare seri danni, inclusa la
cecita'. Ciglia finte e loro estensioni devono essere prodotti
cosmetici e rispettare i requisiti di sicurezza. Se si hanno
reazioni ai cosmetici, contattare subito il medico e smettere di
usarlo. Evitare di usare questi cosmetici se si hanno infezioni
all'occhio o sulla pelle intorno, e gettare i cosmetici che si
stavano usando quando ci si e' presi l'infezione. Lavarsi sempre
le mani prima di applicarli, non usare vecchi contenitori,
eliminare il mascara dopo 2-4 mesi l'acquisto e se si e'
seccato. 
 (ANSA).
