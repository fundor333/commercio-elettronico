#titolo Influenza:Federasma,vaccino importante per malati cronici - Speciali ed Eventi - Salute e Benessere
  MILANO, 9 NOV - ''Per chi soffre di malattie croniche con problemi respiratori, come la rinite o l'asma, e' molto importante vaccinarsi contro l'influenza. Senza e se ci si ammala, le ricadute sulla salute possono essere molto pericolose, visto che si tratta di una categoria ad alto rischio''. A ricordarlo e' Sandra Frateiacci, presidente di Federasma onlus (Federazione italiana delle associazioni di sostegno ai malati asmatici e allergici). 
 Â  
 ''Da sempre, in concomitanza con l'inizio della campagna vaccinale - spiega - ricordiamo ai nostri iscritti l'importanza di vaccinarsi anche sul nostro sito internet, invitando i pazienti a informarsi sul vaccino dal medico di base e dal pediatra di libera scelta. Ricordiamo sempre anche le indicazioni del ministero della Salute''. E nonostante l'allarme di queste ultime settimane, con il blocco, poi ritirato, di alcuni lotti di vaccino, ''vogliamo ricordare - conclude Frateiacci - che il sistema e' tenuto sotto controllo e che i lotti in circolazione sono stati controllati. Quindi non c'e' nessun problema e bisogna fidarsi, non aver paura di vaccinarsi''.  
