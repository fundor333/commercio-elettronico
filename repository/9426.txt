#titolo Svelata Opel Adam Rocks, la prima 'urban mini crossover' - Prove  e Novit√† - Motori
  GINEVRA - Riflettori puntati, nel corso del 'fuorisalone' organizzato da Opel in anticipo rispetto alle giornate stampa, sulle due ultime novita' che da domani saranno al centro dello stand al Palexpo'. Sono l'innovativa concept Adam Rocks che, di fatto, 'inventa' il sottosegmento degli urban mini crossover, e la convertibile quattro posti Cascada, ormai prossima alla commercializzazione (da aprile con prezzi a partire da 29.400 euro).     In particolare, rispetto ai primi disegni diffusi nei giorni scorsi, la concept Adam Rocks, mostra un design molto piu' muscoloso rispetto al modello di serie, grazie ad elementi fortemente caratterizzanti come gli archi passaruota allargati con elementi in materiale plastico anti-urto (molto utili nella 'giungla' del traffico urbano) e i grandi cerchi da 18 pollici con design Twister attraverso cui sono ben visibili i freni a disco Brembo. 
''Con un design ancora piu' grintoso di qualsiasi altra Adam - ha detto Malcolm Ward, responsabile design Opel/Vauxhall - la concept Rocks dimostra il potenziale di personalizzazione che la nostra piccola lifestyle puo' ancora offrire. La Rocks - ha puntualizzato - e' il simbolo dei clienti piu' attivi e attenti alle mode ed e' solo una delle possibili risposte alla domanda sulla definizione di nuove direzioni di sviluppo per questa vettura totalmente originale e altre seguiranno''.     Dotata di tetto completamente apribile, la Adam Rocks e' personalizzata all'interno con eleganti imbottiture di nappa color Brandy (la stessa di Cascada) e finiture blu neon che contrastano con la tonalita' della pelle marrone chiaro. Altri tocchi di colore sono presenti sul cruscotto, sulla consolle centrale e sulle modanature delle portiere.     Questa concept, che prefigura una ipotesi di variante della gamma Adam, completa idealmente la nuova offerta 'open' che Opel ha concretizzato con l'inedita Cascada. In vendita dal prossimo aprile, questa cabriolet a quattro posti proporra' Su Opel Cascada un'ampia gamma di motorizzazioni, a partire dal turbo benzina 1.4 associato al cambio manuale a 6 rapporti e disponibile con 120 e 140 Cv. Al lancio, la novita' piu' rilevante nell'offerta motori di Cascada sara' pero' il turbo benzina 1.6 Sidi Ecotec 170 Cv a iniezione diretta, che fa parte di una generazione di propulsori completamente nuova. Prima dell'estate arrivera' anche il nuovo 2.0 CDTI BiTurbo da 195 Cv che affianchera' il noto 2.0 CDTI da 165 Cv.  
