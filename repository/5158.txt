#titolo Neve in Alto Adige a confine con Austria - Cronaca
     (ANSA) - BOLZANO, 17 MAR - Nevica da inizio mattinata in Alto
Adige al confine con l'Austria, tra Vipiteno e il Brennero, ma
non sono segnalati disagi per la viabilita'. L'arrivo della neve
e' atteso in serata pure a valle e anche in Trentino.    Temperature minime in gran parte ancora sotto lo zero, ma non
in citta'. Pericolo di valanghe moderato, di grado 2 in una
scala di 5, su gran parte del territorio, ma marcato, cioe' di
grado 3, in presenza di significativi accumuli eolici.
