#titolo Juve Caserta vince, salvezza piu' vicina - Campania
     (ANSA) - NAPOLI, 17 MAR - Prestigioso successo casalingo per
la Juve Caserta contro il Montepaschi di Siena (72-64), campione
d'Italia e attuale quinta forza del campionato. Un successo
meritato per i ragazzi di Sacripanti - alla seconda vittoria di
fila dopo aver espugnato il parquet di Bologna - che si
avvicinano ad una tranquilla salvezza e guardano con interesse
all'ottavo posto, non cosi' distante. Nella Juve doppia doppia
per Akindele (19 punti e 11 rimbalzi), ma e' Mavraides  a fare
la differenza.(ANSA).
