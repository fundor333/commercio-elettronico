#titolo Ladri in Consiglio regionale, rubati pc - Piemonte
     (ANSA) - TORINO, 12 MAR - Una decina di cassetti forzati e
tre-quattro computer portatili che vi erano contenuti scomparsi:
e' accaduto nell'aula consiliare della Regione Piemonte. I furti
sono stati scoperti oggi, durante la seduta settimanale del
Consiglio regionale. Lo ha comunicato all'aula il presidente
Valerio Cattaneo, che ha brevemente interrotto i lavori
chiedendo ai consiglieri di controllare i cassetti per
denunciare gli eventuali scassi e le relative sottrazioni.
