#titolo Con certificati bianchi risparmiati 25mila gwh - Energie Tradizionali - Ambiente&Energia
 
            
            ROMA - I Titoli di efficienza energetica (Tee) hanno contributo
per circa il 50% al raggiungimento, registrato a fine 2011,
degli obiettivi relativi all'efficienza energetica in Italia. A
fronte di un risparmio totale di oltre 57 mila Gwh, il
contributo dei certificati bianchi e' stato intorno ai 25 mila
GWh. Il dato e' emerso durante la seconda edizione del convegno
organizzato a Roma dalla Federazione italiana per l'uso
razionale dell'energia (Fare), dedicato alle novita' sui Tee. Stando ai dati diffusi dal Gestore dei mercati energetici, il
volume dei certificati bianchi scambiati a febbraio 2013 e'
stato di quasi 800.000 titoli tra le varie tre tipologie
previste: 69.341 per i titoli di tipo I (risparmio di energia
elettrica); 683.888 per quelli di tipo II (risparmio di gas
naturale); 37.608 per quelli di tipo III (risparmio di altri
combustibili non per autotrazione). L'obiettivo nazionale al 31 dicembre 2016 e' di risparmiare 126
mila Gwh. Dai certificati bianchi, secondo Fare, si attende un
contributo che si aggira intorno al 40-45%.
