#titolo Berlino contro Cav, fantasia negativa uscita da euro - Politica
Non c'è "nessun segnale" che le istituzioni "responsabili" pensino che sia possibile "uno scenario fantasioso e negativo per l'Italia" come l'uscita di Roma dall'Euro. Così il portavoce della Merkel, Steffen Seibert, ha commentato le affermazioni di Berlusconi sul rischio di un'uscita dell' Italia dall'Eurozona. 
 BERLUSCONI, O TASSI PIU' BASSI O USCIAMO DA EURO -  "Se la Germania non si convince che la Bce deve fare la Banca centrale a tutti gli effetti, se non si abbassano i tassi e se non possiamo trovare il denaro saremmo costretti anche se è un danno per l'Eurozona, a uscire dall'euro e a tornare alla nostra moneta per essere competitivi", ha detto Silvio Berlusconi a Porta a porta.  
