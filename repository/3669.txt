#titolo Auto: al via nuova linea Cmd per testate - Economia
     (ANSA) - ATELLA (POTENZA), 18 MAR - E' in funzione da pochi
minuti, nello stabilimento di Atella (Potenza) della Cmd, una
nuova linea di lavorazione robotizzata che produrra' 128 mila
testate all'anno, per cinque anni, per i nuovi motori diesel
destinati alle Maserati ''Ghibli'' e ''Quattroporte'' e al
modello jeep Grand Cherokee. La nuova linea e' intitolata a
Bruno Negri, cofondatore della Cmd, e ha richiesto un
investimento iniziale di poco meno di nove milioni di euro e
operera' senza interruzioni per 24 ore.
