#titolo Maltempo: traghetto da Bari si scontra con navi a Durazzo  - Crociere e Traghetti - Mare
  (ANSA) - TIRANA, 18 MAR - Un traghetto di linea  Bari-Durazzo  si e' scontrato con alcune navi e imbarcazioni, durante le manovre di ormeggio disturbate dal forte vento nel porto albanese. Un peschereccio,  Akuario 2 , e' affondato in pochi minuti mentre il suo equipaggio e' riuscito ad abbandonare il natante prima dello scontro. Il traghetto, secondo quanto hanno raccontato le autorita' del porto di Durazzo, avrebbe provocato danni anche a una nave container, a un mercantile e a un altro peschereccio. (ANSA).   
