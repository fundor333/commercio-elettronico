#titolo Il papà di tutti i dinosauri - Primopiano Ragazzi
  Aveva una coda lunghissima, si muoveva su due zampe ed è stato il primo vero dinosauro comparso sulla Terra. Lo ha scoperto un gruppo di ricercatori americani che ha studiato i resti fossili dell’antico animale, ritrovati in Africa, nella Tanzania, e conservati da oltre 80 anni nel Museo di Storia Naturale di Londra e nel South African Museum di Città del Capo, in Sudafrica. 
Il 'papà' di tutti i dinosauri è stato chiamato Nyasasaurus parringtoni. Anche se i suoi resti sono stati ritrovati in Africa, al tempo in cui viveva si presume che la Terra fosse un continente unico, chiamato Pangea, che fino a 200 milioni di anni fa riuniva tutte le terre emerse del nostro pianeta. 
L'antenato dei dinosauri era alto meno di un metro e lungo tra 2 e 3 metri, mentre la sua coda era lunga fino ad un metro e mezzo. Visse 250 milioni di anni fa (nel periodo Triassico), ma tra 10 e 15 milioni di anni prima di quanto si credesse). Analizzando un osso della zampa e sei vertebre di questo antico dinosauro i ricercatori hanno stabilito che potesse pesare tra 20 e 60 chilogrammi.  
