#titolo Fiat, a marzo 500C in vendita allo stesso prezzo berlina - Dalle Aziende - Motori
  ROMA - Offerta per tutto il mese di marzo per la Fiat 500C che sara' in vendita allo stesso prezzo della versione berlina. Il che si traduce in un vantaggio per cliente pari ad almeno 3.500 euro. In pratica, la Fiat 500C Pop 1.2 69 CV potra' essere acquistata a partire da 11.850 euro mentre la stessa cabrio, proposta negli esclusivi allestimenti Lounge o 'S', sara' al prezzo promozionale di 13.750 euro. 
In particolare, la Fiat 500C eredita tutte le caratteristiche della berlina - dimensioni esterne compatte, sicurezza al top della categoria, abitabilita' con 4 posti comodi, consumi e rispetto ambientale - arricchendone la silhouette con una capote scorrevole, un vero e proprio oggetto di design disponibile in tre tinte: avorio, rosso e nero. 
La capote di Fiat 500C si contraddistingue per i cinematismi molto raffinati del movimento con comando elettrico e per l'adozione di soluzioni tecniche rifinite, dal lunotto in vetro al terzo stop incorporato nella capote stessa. Inoltre, mantenendo i laterali della vettura, la Fiat 500C puo' essere goduta in qualunque stagione dell'anno. 
Con l'arrivo della primavera si rinnova anche la volonta' di Fiat di essere protagonista del web e in particolare del mondo dei social. Per questo motivo a marzo sara' lanciata la quinta 'Facebookoffer' che regalera' un omaggio a tutte le fan di Fiat che acquisteranno una vettura con il coupon dedicato. La nuova iniziativa commerciale arriva dopo il successo riscosso dalle prime quattro 'Facebookoffer' che, in soli 4 mesi di attivita', hanno registrato oltre 65.000 download dei coupon riservati.  
