#titolo S. Vincent capitale della magia - Spettacoli e Sport
  Il mondo della magia si raduna in Valle d'Aosta per il 12/o Congresso Magico di Saint-Vincent, in programma dall'11 al 14 Aprile al Grand Hotel Billia. Attesi alcuni tra i piu' celebrati maghi, prestigiatori, illusionisti e mentalisti della scena internazionale. Rispetto alla passata edizione il Congresso magico ridurra' da 1.500 a 599 il numero dei partecipanti, un numero chiuso deciso per garantire un posto migliore e servizi piu' efficienti ai congressisti in concomitanza con il ritorno della kermesse nella sua sede originaria, ancora piu' confortevole e moderna dopo i lavori di ristrutturazione. Come di consueto il raduno magico di 'Masters of magic' proporra' un cartellone di appuntamenti fitto e di prim'ordine con otto Gala che vedranno all'opera i migliori interpreti della scena internazionale: il Gala di apertura con Campionato italiano di Magia, in calendario il 10 aprile alle 21 quale grande anteprima del Congresso, il Gala 'La Colombe d'Or', La notte dei sosia, il Gala di 'Close Up', il 'Jabba's Theatre', il 'Crazy Magic Midnight Show' e il Gala di chiusura con la cerimonia di premiazione. Inoltre, la manifestazione di Saint-Vincent vedra' lo svolgimento di 11 conferenze riservate ai maghi, per svelare gli effetti piu' originali, e di sei sfide per incoronare i talenti piu' sorprendenti: il video contest 'Masters of Web', la sfida per mentalisti 'Masters of Mind', la Finale del Campionato Italiano di Magia, la 'Notte dei sosia', le selezioni per 'La Colombe d'Or 2014, oltre alla Finale del Campionato Mondiale di Street Magic. Arricchiranno il programma anche numerosi eventi speciali, dal Premio Grolla d'Oro della Magia al 'Cosplayer Party', dalle esibizioni di 'Street Magic' nelle vie e nelle piazze di Saint-Vincent alla Fiera-mercato con Case magiche e dealer provenienti da da tutto il mondo. Tra i protagonisti dell'edizione 2013 del Congresso di 'Masters of Magic' ci saranno tre artisti insigniti del titolo 'Magician of the Year' - uno dei piu' prestigiosi riconoscimenti della scena magica che viene assegnato dall'Academy of Magical Arts con sede nel santuario dell'illusionismo, il Magic Castle di Hollywood - Luis de Matos, Mago dell'Anno nel 1998, Lu Chen, Mago dell'Anno nel 2011 e Topas, Mago dell'Anno nel 2010. Con loro si esibiranno a Saint-Vincent anche Marko Karvo, John Carney, Rocco Silano, il mentalista Luke Jerma, Paul Wilson, Woody Aragon, Francis Tabary, Jason England, Paul Nardini, Ernesto Planas, Matt Hennem, Paul Stone, Billy Debu, SOS Petrosian Jr., il Grande Jabba, il Duo Viola e Walter Klinkon oltre a due benimani del pubblico televisivo italiano e assifdui frequentatori del Congresso magico, Raul Cremona e Francesco Scimemi.  
