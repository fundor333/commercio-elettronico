#titolo Pesca: Wwf, disegni di pesci per chiedere riforma Ue - Ambiente e Pesca - Mare
  Â (ANSA) -ROMA, 23 GEN - Dipingere un pesce da inviare ai parlamentari europei per sensibilizzarli alla necessita' di recuperare gli stock ittici con un nuovo quadro normativo volto a rendere la pesca sostenibile. L'invito a prendere carta e pennelli arriva da alcune associazioni ambientaliste, tra cui il Wwf, Greenpeace e la coalizione Ocean2012. ''A febbraio il Parlamento europeo decidera' se riformare in modo piu' sostenibile le attivita' di pesca dopo che per decenni i nostri mari e gli stock ittici sono stati maltrattati e degradati'', spiega il Wwf. ''A rischio ci sono sia i pesci che lo stesso settore della pesca, ma ora c'e' la possibilita' di cambiare, spingendo l'Europa a votare entro la fine del 2013 l'adozione di un nuovo quadro normativo che porti ad una pesca realmente sostenibile sul piano ambientale ed economico''. L'iniziativa, ricorda il Wwf, fa seguito alla raccolta di 150mila firme e 30mila email inviate ai deputati europei, sempre per chiedere la riforma della pesca.  
