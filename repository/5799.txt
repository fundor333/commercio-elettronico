#titolo Lisa Ferrarini  - I protagonisti - Terra&Gusto
  Lisa Ferrarini è consigliere delegato del Gruppo Agroalimentare Ferrarini, impresa di famiglia fondata nel 1956 dal padre, il Cavaliere del Lavoro Dott. Lauro Ferrarini, con un fatturato di 350 milioni di euro, oltre 1.000 addetti, 5 stabilimenti produttivi in Italia e ben 10 sedi commerciali nel mondo. Sin dall’esordio in azienda si occupa delle attività legate al prodotto e svolge importanti studi e ricerche sulle materie prime in tutti i mercati.  La sua esperienza si consolida di pari passo con l’affermazione dell’azienda, che la porteranno a ricoprire importanti cariche sia all’interno del gruppo, sia nelle principali istituzioni legate alla ricerca e alla valorizzazione del patrimonio agroalimentare italiano, di cui l’azienda Ferrarini è interprete da oltre 50 anni.   
Fino al 15 aprile 2013 vice presidente di Federalimentare, e' stata chiamata a presiedere il Comitato di tutela del Made in Italy e lotta alla contraffazione nella squadra del presidente designato di Confindustria Giorgio Squinzi. È anche Presidente di Assica – Associazioni Industriali delle Carni e dei Salumi aderente a Federalimentare e Confindustria; è anche Vice Presidente di Federalimentare con delega ai Rapporti con la Gdo, al Mercato e alla Sicurezza Alimentare; consigliere del CdA Vismara Spa; membro di Giunta della Camera di Commercio di Reggio Emilia; georgofila presso l’Accademia dei Georgofili dal 2005.  
