#titolo Asta di beneficienza per la Dodge Challenger di Marchionne - Motori
  ROMA - Sara' venduta all'asta Barrett-Jackson il prossimo aprile, a Palm Beach in Florida, la Dodge Challenger SRT8 392 2011 dell'amministratore delegato di Fiat-Chrysler Sergio Marchionne. Il ricavato della vendita sara' dato in beneficienza all'ente di carita' United Way for Southeastern Michigan. La campagna di beneficienza annuale e' stata lanciata lo scorso settembre con l'obiettivo di raccogliere fondi per 35 milioni di dollari, pari a circa 27 milioni di euro. Il presidente Marchionne ha dato il via all'evento annuale con la cerimonia simbolica dell'accensione della torcia nella Hart Plaza di Detroit. 
La Challenger di Sergio Marchionne, riferisce Autoweek, e' verniciata in nero Pece e rifinita con strisce 'racing' color carbone tirate a mano dai designer SRT. La vettura e' abbassata con ammortizzatori regolabili della Mopar ed e' equipaggiata con un impianto di scarico Mopar. I gruppi ottici posteriori sono colorati e i loghi '392' sono ridisegnati con finiture nero lucido e satinato. Le ruote da 20 pollici sono anch'esse verniciate in nero. L'interno e' fondamentalmente di serie, tranne i sedili realizzati su misura in pelle nera con i loghi SRT ricamati sui poggiatesta, mentre il quadro strumenti e' dotato del sistema di infotainment di serie con gli indicatori di performance. Il motore 6,4 litri Hemi di serie eroga 470 Cv di potenza e 470 Nm di coppia. Un motore efficiente con cui la Dodge Challenger accelera fino a 100 km/h in circa 4 secondi e registra un consumo medio di circa 10 km/litro. 
Per eventuali informazioni sull'asta benefica e sulla vettura si puo' visitare il sito barrett-jackson.com/bid.  
