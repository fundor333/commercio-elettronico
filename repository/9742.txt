#titolo Fai: Piemonte,70 siti aperti 23-24 marzo - Piemonte
     (ANSA) - TORINO, 18 MAR - Il Piemonte partecipa alla XXI
Giornata di Primavera Fai, il 23 e il 24 marzo, con l'apertura
di 70 dei 700 siti che quest'anno il Fai riesce ad offrire al
suo pubblico a livello nazionale. 
Tra le bellezze piemontesi, distribuite in tutte le province, ci
sono la Cittadella di Alessandria (vincitrice del referendum Fai
Piemonte Il bene del cuore) costruita dai Savoia nel 1728 e
attualmente in buona parte in stato di abbandono, il Palazzo
della Curia Maxima e Villa Raby a Torino.
