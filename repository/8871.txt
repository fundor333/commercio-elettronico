#titolo Bp, lo sponsor invisibile - Visto da...
  (ANSA) - LONDRA - E' uno dei fornitori ufficiali della Coppa del Mondo. Ma sono in pochi a saperlo. Perchè la Bp è il primo caso di sponsorizzazione-invisibile. ( ASCOLTA L'AUDIO ) 
 Dopo la marea nera provocata dall'esplosione di un suo pozzo di estrazione nel golfo del Messico, la British Petroleum ha preferito mantenere un profilo basso durante i mondiali. Meglio, ha deciso proprio di scomparire.Tutti i generatori degli stadi sudafricani sono alimentati dal carburante Bp. Ma la multinazionale britannica, nonostante il contratto di sponsorizzazione sottoscritto con la Fifa nel 2008, non compare su nessun cartellone pubblicitario a bordo campo. 
 Il disastro ambientale, e l'incalcolabile danno d'immagine, hanno consigliato di rinunciare alla ribalta planetaria, soprattutto in un momento di gravi conseguenze economiche per il gruppo. La settimana scorsa Bp ha reso noto di aver stanziato un fondo di garanzia di 20 miliardi di dollari per pagare i danni provocati dalle fuoriuscite di greggio dopo aver destinato 104 milioni ai residenti delle aree colpite.  
