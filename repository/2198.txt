#titolo Design: a Torino salone Expocasa arriva a 50/a edizione - Notiziario Design
     (ANSA) - TORINO, 6 MAR - Spegne cinquanta candeline
quest'anno il salone della casa torinese 'Expocasa', in
programma fino al 10 marzo al Lingotto Fiere di Torino.    Sei le tipologie di prodotti in mostra: complementi d'arredo,
tessuti, arredo per il bagno, illuminazione, prodotti per
l'outdoor e proposte per climatizzazione e serramenti.    Ma ai tre padiglioni dedicati all'arredo classico, moderno,
contemporaneo e di design, si aggiunge un cartellone di eventi e
la quarta edizione di Tobeco, la mostra-concorso incentrata sul
tema dell'ecologia e del riutilizzo. Qui, designer, architetti,
creativi e aziende espongono progetti che uniscono creativita',
responsabilita' sociale e innovazione industriale. (ANSA).
