#titolo Minori: Consiglio d'Europa, nuovo strumento contro abusi - Altre news - ANSA Europa
     (ANSA) - STRASBURGO, 12 MAR - Il Congresso dei poteri locali
e regionali del Consiglio d&#8217;Europa ha lanciato oggi una
piattaforma su internet (www.congress-pact1in5.eu) che consente
alle autorita&#8217; locali e alle loro associazioni di condividere le
iniziative che stanno adottando per combattere contro lo
sfruttamento e gli abusi sessuali dei minori. Lo strumento
potra&#8217; essere utilizzato dagli eletti locali innanzitutto per
firmare il 'patto delle citta&#8217; e regioni contro la violenza
sessuale' un&#8217;iniziativa che il Congresso ha lanciato l&#8217;anno
scorso e che prevede che i firmatari elaborino e implementino
una serie di misure al fine di prevenire ogni tipo di abuso, per
proteggere le vittime, perseguire i colpevoli, e favorire la
partecipazione dei minori. 
    Le misure vanno dal lancio di campagne di sensibilizzazione,
alla distribuzione di materiale informativo principalmente nelle
scuole, alla strutturazione di servizi specializzati. L&#8217;iniziativa del Congresso fa parte della campagna di
sensibilizzazione 'Uno su Cinque' che il Consiglio d&#8217;Europa sta
conducendo dal 2010 per promuovere la firma, la ratifica e
quindi l&#8217;applicazione della Convenzione per la protezione dei
bambini contro lo sfruttamento e gli abusi sessuali anche
conosciuta come Convenzione di Lanzarote. L&#8217;Italia l&#8217;ha
ratificata all&#8217;inizio di questo anno. Sinora la Convenzone e&#8217;
stata ratificata da 25 paesi membri del Consiglio d&#8217;Europa,
mentre altri 21 l&#8217;hanno firmata. L&#8217;unico Paese a non averlo
fatto e&#8217; la Repubblica Ceca. (ANSA)
           
