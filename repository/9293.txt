#titolo Flotta sarda: Cappellacci, difficile sia operativa in estate - Crociere e Traghetti - Mare
  (ANSA) - CAGLIARI, 18 MAR - Sembra ormai tramontata l'ipotesi di vedere la Flotta Sarda solcare il mare la prossima estate. A confermarlo, seppure lasciando ancora qualche porta aperta, e' stato lo stesso presidente della Regione,  Ugo Cappellacci , questa mattina a margine della presentazione della conferenza della Copeam. 
''Quest'estate sara' difficile che ci sia la Flotta sarda - ha spiegato Cappellacci -. La tempistica non lo consente, anche se la speranza e' quella di cercare di mettere in campo delle iniziative''. 
La Flotta sarda marittima, prevista da una legge regionale approvata lo scorso anno, era di fatto operativa da due anni con l'integrazione della  Saremar , che ha effettuato, nei periodi estivi, i collegamenti tra i porti sardi e la Penisola, per contrastare il ''caro-traghetti'' delle altre compagnie. (ANSA).  
