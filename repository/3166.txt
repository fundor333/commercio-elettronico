#titolo Fincantieri: accordo su Castellammare,esuberi scendono a 230 - Shipping e Cantieri - Mare
  (ANSA) - NAPOLI, 1 FEB - Fincantieri e sindacati, compresa la Fiom, hanno firmato nella notte l'accordo per il cantiere di Castellammare di Stabia (Napoli). Prevede che le eccedenze scendano da 290 fino a un massimo di 230 lavoratori sugli attuali 613 (nessuno dei quali sara' licenziato), a fronte - si apprende dall'azienda - di meccanismi di flessibilita' nell'orario di lavoro. A Castellammare sara' assegnata una commessa innovativa per la costruzione di un traghetto canadese 'ecocompatibile' per una nuova mission del sito. (ANSA).  
