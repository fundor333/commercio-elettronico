#titolo Cc incontrano studenti nel Beneventano - Campania
     (ANSA) - NAPOLI, 13 MAR - Il comandante della stazione di San
Giorgio La Molara (Benevento), Carlo Cancellieri, ha tenuto una
conferenza presso l'istituto comprensivo 'Fragnito' sul tema
della legalita', secondo il programma di incontri organizzato e
voluto dal comando provinciale dei carabinieri di Benevento in
tutto il territorio sannita. Sono stati trattati argomenti come
la circolazione stradale, l'alcolismo, l'uso di sostanze
stupefacenti, quelli legati all'utilizzo di internet e al
fenomeno del bullismo.(ANSA).
