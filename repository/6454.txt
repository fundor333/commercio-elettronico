#titolo Anziana morta a Napoli,disposta autopsia - Campania
     (ANSA) - NAPOLI, 18 MAR - E' stata disposta l'autopsia per
accertare le cause del decesso di Maria Luisa Canzanella, la
donna di 80 anni trovata morta in casa a Napoli. Da diversi
giorni i vicini non la vedevano e hanno chiesto l'intervento
della polizia. E' stato necessario l'intervento dei vigili del
fuoco entrati da una finestra. L'anziana era riversa a terra,
con un'ecchimosi al capo. Secondo la polizia l'ipotesi
prevalente potrebbe essere quella della morte per cause
naturali.(ANSA).
