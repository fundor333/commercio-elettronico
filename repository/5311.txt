#titolo Premio Natura 2013 ad acqua Sant'Anna e sua bottiglia bio - Acqua: Top News - Ambiente&Energia
  TORINO - Sant'Anna Bio Bottle si aggiudica per il secondo anno consecutivo il Premio Natura 2013, categoria 'bevande per l'infanzia', assegnato ai prodotti e servizi che si sono dimostrati piu' attenti all'ambiente e all'ecologia per il modo in cui sono realizzati, per il loro contenuto intrinseco, per le iniziative che realizzano o promuovono. 
Sant'Anna Bio Bottle, ideata dall'imprenditore Alberto Bertone, fondatore e presidente dell'Acqua Sant'Anna di Vinadio, e' la prima bottiglia di acqua minerale realizzata interamente con un materiale rivoluzionario, in tutto simile alla plastica tradizionale, ma che non contiene neanche una goccia di petrolio, perche' ricavata dalla fermentazione degli zuccheri naturalmente presenti nelle piante.  
