#titolo Premier: primo pari United con rissa - Speciali
Primo pareggio in campionato per il Manchester United (1-1 sul campo dello Swansea), mentre il Chelsea risorge seppellendo di gol l'Aston Villa: 8-0. 
 Questi i verdetti dei posticipi che hanno chiuso la 18/a giornata di Premier League. Brutto episodio in Swansea-Manchester United, posticipo della Premier League finito 1-1, con la squadra di Sir Ferguson, leader della classifica, che vede così ridotti a 4 i punti di vantaggio sui 'cugini' del City. Durante una fase di gioco nel secondo tempo l'attaccante olandese dello United Robin Van Persie è finito a terra e mentre si trovava ancora al suolo è stato raggiunto sul capo da una violenta pallonata calciatagli addosso dal difensore avversario Williams. Furioso per l'accaduto Van Persie si è rialzato e si è scagliato sull'avversario, poi ne e è nata una rissa in campo tra i giocatori delle due squadre, durata qualche minuto. Successivamente sia Williams che Van Persie sono stati ammoniti. United in vantaggio con Evra e raggiunto da Michu. A Stamford Bridge, invece, i Blues dimenticano il Mondiale per club a suon di gol: Torres, David Luiz, Ivanovic, Lampard, Ramires (2), Oscar e Hazard. 
 Risultati 18ma giornata Wigan -Arsenal  0-1  
West Ham-Everton                     1-2  
Manchester City-Reading              1-0  
Newcastle-Queens Park R.             1-0  
Southampton-Sunderland               0-1  
West Bromwich-Norwich City           2-1  
Tottenham-Stoke City                 0-0  
Liverpool-Fulham 4-0 
Swansea City - Manchester United 1-1 
Chelsea - Aston Villa 8-0  Classifica 
Manchester United        43  
Manchester City          39 
Chelsea 32 
Arsenal, Everton, Tottenham e West Bromwich            30  
Liverpool, Stoke City e Norwich City             25  
Swansea City 24 
West Ham                23  
Fulham e Newcastle               20 
Sunderland              19  
Aston Villa             18  
Southampton  e Wigan                   15 
Queens Park R.          10  
Reading                  9  
