#titolo Papa: Mario Bergoglio salpo' da Genova - Liguria
     (ANSA) - GENOVA, 14 MAR - Il padre di papa Jorge Bergoglio,
Mario, salpo' da Genova per Buenos Aires nel 1928. Aveva 21
anni. Si imbarco' sul transatlantico Giulio Cesare, che arrivo'
a Buenos Aires il 15 febbraio del 1929. Lo ha rivelato il Galata
Museo del Mare che ha scoperto di avere nella sua sezione
denominata Mem Memorie e Migrazioni la scheda del passaggio da
Genova di Mario Bergoglio. Quel nome figura insieme a quello di
centinaia di migliaia di altri emigranti partiti in quegli anni
per l'Argentina.
