#titolo Carne cavallo: Ue, se frode e' questione tra aziende - Agroalimentare - ANSA Europa
  BRUXELLES - ''Se ci fosse stata frode, dato che ci troviamo nel caso del business-to-business, gli operatori dovranno risolvere la questione tra loro da un punto di vista giudiziario''. Cosi' il portavoce del commissario Ue alla salute e consumatori  Tonio Borg  sulla questione dei prodotti  contenenti carne di cavallo anziche' di bovino , aggiungendo che ora e' pero' ''troppo presto per dirlo'' in quanto ''l'inchiesta e' tuttora in corso''. ''Il cibo nell'Ue e' tracciabile, quindi si puo' risalire alla fonte del problema'', ha sottolineato. 
 
L'autorita' britannica per la sicurezza alimetare, la Fsa, ha spiegato il portavoce del commissario, ''ha constatato che quel che era segnato sull'etichetta di alcuni prodotti non corrispondeva a quello che si trovava nel prodotto''. Per questo venerdi' scorso ha attivato il  sistema Ue di allerta rapida, il Rasff , che puo' essere operativo non solo nel caso di emergenze sanitarie alimentari - come fu il caso dell'e-coli, ma non lo e' per la carne di cavallo, - ma anche per aiutare a tracciare i prodotti.  
