#titolo Federutility lancia proposta a Cdp per fondo rotativo   - Acqua: Top News - Ambiente&Energia
  ROMA - Un Fondo rotativo creato dalla Cassa depositi e prestiti per dare garanzie alle aziende del settore idrico. Questa la proposta lanciata dal presidente di Federutility, Roberto Bazzano, oggi a margine dell'assemblea Federutility-Federambiente sui 'Servizi pubblici ed economie territoriali: un contributo per l'agenda del governò. Si tratterebbe, spiega Bazzano, di "una parte di finanziamento alle aziende che hanno difficoltà, ma comunque sane, a farsi dare prestiti, per attuare progetti sulle infrastrutture e le opere idriche". Per Bazzano servirebbero "65 miliardi in 30 anni" di investimenti. Secondo il presidente di Federutility "questo strumento affiancherebbe i water bond e i project bond".   
