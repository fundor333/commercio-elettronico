#titolo Acqua: Ferrero (Prc) ,rispettare volonta' espressa da referendum  - Acqua: Ultime news - Ambiente&Energia
  "I cittadini hanno deciso che l'acqua debba essere pubblica e che nessuno guadagni un euro sull'acqua ma abbiamo un governo truffaldino che ha messo norme in manovra di nuovo per privatizzare. C'é un problema di democrazia". Lo ha detto  Paolo Ferrero , segretario del Prc, parlando a margine di un convegno in corso nell'ambito del  Festival dell'Acqua , a Genova. 
   
 "Qui - ha detto Ferrero - siamo di fronte alle multiutility che vogliono bypassare il referendum e al Pd che, pure lui, non vuole applicare il referendum. In Italia c'é un problema di democrazia in cui la volontà del popolo, visto che non trova riscontro nel palazzo, tende a essere bypassata. Quella volontà va rispettata fino in fondo - ha concluso Ferrero - e quindi bisogna fare una normativa che sia coerente con l'esito del referendum".  
