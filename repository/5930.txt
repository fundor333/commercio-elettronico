#titolo CONSUMATORI: 44.000 ASSISTITI CTCU A BOLZANO - Qualit√° Alto Adige
 
     (ANSA) - BOLZANO, 15 MAR - Oltre 44.000 persone, fra utenti e
consumatori, si sono rivolte nel corso del 2012 agli sportelli
del Ctcu di Bolzano. Il sito del Centro Tutela Consumatori
Utenti e' stato visitato da ben 1,7 milioni di internauti, e gli
importi recuperati a favore dei consumatori segnano un nuovo
record storico: 1,16 milioni di euro.
   Di rilevante attualita' - informa una nota - i problemi
legati al drammatico calo del potere d'acquisto, che riguardano
sempre piu' famiglie anche nella nostra regione. Utenti e
consumatori sono inoltre sempre piu' stressati e insicuri:
questa in sintesi la relazione sull'attivita' del Ctcu nel 2012.
   Che i servizi offerti dal Ctcu, in tutta la loro varieta',
siano sempre piu' necessari, lo si puo' intuire dalla relativa
costante domanda. Il rovescio della medaglia: chi cerca
assistenza deve spesso attendere pazientemente il proprio turno,
per poter accedere alle informazioni e consulenze del Centro.
Nel 2012 il Ctcu ha concluso inoltre positivamente oltre 750
procedure di conciliazione nel settore energia e gas. Gia' da
molti anni sono in essere procedure di conciliazione paritetiche
con societa' come Enel, Edison, Eni, Sorgenia. Nel 2012 e' stata
avviata anche la conciliazione paritetica con Seltrade e Selgas.
L'Azienda Energetica per ora non si e' fatta avanti. (ANSA).
           

 
