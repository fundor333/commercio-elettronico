#titolo Restaurant Man - Libri - Terra&Gusto
  RESTAURANT MAN - di Joe Bastianich, Vita, vino e cibo di un giudice di Masterchef - Rizzoli, 320 pagine, 18 euro  
 (di Alessandra Moneti) 
- Nato a New York da una famiglia di ristoratori di origini istriane che a Manhattan hanno reso grande la cucina italiana, Joe Bastianich e' il motore di locali cult nella grande mela, possiede circa 25 ristoranti nel mondo e tra azende vinicole in Italia.  
In Tv, su Sky, e' uno degli inesorabili chef di Masterchef e autore del libro 'Restaurant Man' dove intreccia la musica lirica con le note di Led Zeppelin, e sempre piu' blasfemo, il Brunello di Montalcino con il Gatorade. Un testo di ''strane dissonanze e curiosita''', come ad esempio quanto sia importante la matematica nella gestione di un ristorante. 
Leggendo la biografia di questo giovane talento ai fornelli, a Wall Street e nella comunicazione, si scorre una vita in equilibrio tra due continenti. Quasi una saga, quella della famiglia Bastianich con co-protagonisti il capostipite Felice e la madre Lidia che, partendo da un paesino del friuliano, negli States e' diventata una star televisiva. Un grande insegnamento gia' nei pasti consumati tra le mura domestiche: solo cibo italiano e ''non si butta mai niente''.Â  Un vero testimonial della cultura del no spreco, ora dirompente a tavola. Ancora oggi questo manager in blu jeans ama definirsi uno ''spilorcio d'altri tempi, motivato dalla terribile paura della poverta'''. 
 E poi le atmosfere di 'Del Posto', il ristorante italiano a New York che per primo ottenne le ambite quattro stelle del 'New York', fino all'incontro con la famiglia Farinetti che ha portato all'avvio di Eataly. Una storia di successo tra fuochi e grandi calici che ora Bastianich porta in Tv dove e' giudice di MasterChef con Bruno Barbieri e Carlo Cracco, mentre in America condivide questa esperienza con Gordon Ramsay  
