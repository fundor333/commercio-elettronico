#titolo TURISMO: HOTEL DI VARNA A MAXXI ROMA - Qualit√° Alto Adige
 
     (ANSA) - BOLZANO, 4 MAR - La Zumtobel Illuminazione di Varna
e' partner di Modus Architects, nella mostra ''Energy,
Architettura e reti del petrolio e del post-petrolio'', a cura
di Pippo Ciorra, in mostra al Maxxi, il Museo nazionale delle
arti del XXI secolo.
   L'esposizione, che si terra' dal 22 marzo al 29 settembre
2013, affronta il tema dell'influenza dell'energia nella
configurazione dello spazio fisico abitato. La mostra e'
composta di tre grandi sezioni dedicate al passato, al presente
e al futuro. Sette studi internazionali investigano con progetti
redatti specificamente per la mostra l'influenza che i nuovi
scenari della distribuzione dell'energia avranno sulle citta' e
sugli spazi dell'uomo. Oltre allo studio italiano Modus
architects sono presenti Guillermo Acua Arquitectos Asociados
(Cile); Lifethings (Corea del Sud); Noero Architects
(Sudafrica); Obr Open Building Research (Italia); Sou Fujimoto
Architects (Giappone); Terroir (Australia/Danimarca). Special
guest, Oma/Amo, lo studio di Rem Koolhaas che presenta il
progetto per la Roadmap 2050: un wallpaper lungo sette metri che
ridisegna la geografia dell'Europa dal punto di vista
energetico.(ANSA).
           

 
