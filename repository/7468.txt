#titolo Italiani hanno paura dei blackout - Energie Tradizionali - Ambiente&Energia
  ROMA - Gli italiani hanno paura dei blackout e che si esauriscano le fonti primarie di approvvigionamento. E' quanto emerge da un sondaggio su gas e petrolio affidato all'Ispo da Edison e da Assomineraria, che rappresenta le aziende del petrolio e del gas. 
 Per il 45% degli 800 intervistati, compresi oltre 100 ''opinion-leader'', si tratta di un problema molto serio e per un altro 45%, molto rilevante. Ma al tempo stesso il 67% degli intervistati e' convinto che si debbano cercare al piu' presto alternative per liberare l'Italia dalla dipendenza estera, soprattutto dagli stati che presentano condizioni di instabilita' politica. Per questo motivo il 77% del campione si dice favorevole a proseguire le attivita' estrattive di esplorazione e produzione di idrocarburi avviate nel nostro Paese, convinto anche del potenziale espresso in termini occupazionali. Il 71% inoltre e' convinto che queste attivita' possano contribuire a innalzare la competitivita' del mercato energetico, producendo una riduzione  di costi. Scende notevolmente invece il numero di quelli persuasi che si tratti di tecnologie moderne o sicure: rispettivamente il  39% e il 46%, e quello di chi le ritiene ambientalmente compatibili:il 42% del campione.  
