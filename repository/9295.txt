#titolo Grazie Puyol, Spagna abbraccia gloria mondiali - Mondiali Sudafrica
   (ANSA) - MADRID - 'Ya estamos en la final', siamo già in finale, è il grido unanime di tutti i quotidiani online spagnoli a pochi minuti dalla conquista del primo biglietto per una finale dei Mondiali da parte delle 'Furie Rosse'.    "Viva la Spagna", strilla As a tutto campo; "Una finalista memorabile", riassume El Mundo; "Gol di Puyol...e in finale", titola il catalano Sport.  
"La Spagna abbraccia la gloria dei mondiali", riassume La Vanguardia, mentre per El Pais 'Una Spagna spettacolare si infila nella sua prima finale di un Mondiale''.  
"Non è un sogno, la Spagna è in finale", ricorda agli increduli Abc. Per El Pais è stato "un incontestabile colpo di testa di Puyol, con il più puro stile tedesco, a dare la vittoria alla Spagna". "Non dire Spagna, dì gloria", scrive invece El Mundo.     E' insomma pura euforia quella che sprizza dai quotidiani spagnoli, che per giorni hanno pronosticato vincente la Seleccion sui tedeschi e che adesso festeggiano la prima finale della storia della Spagna, mentre in strada scoppia la festa.   
