#titolo Donne irritabili al mattino? Perche' hanno piu' bisogno di dormire - Stili di vita - Salute e Benessere
  Se la donna della vostra vita al mattino e' irritabile e fa fatica a svegliarsi non siate troppo severi con lei: c'e' una spiegazione scientifica che giustifica questo suo atteggiamento. Una ricerca statunitense, della Duke University nel Nord Carolina, ha infatti scoperto che le donne hanno bisogno di dormire di piu' rispetto agli uomini e se non possono farlo le conseguenze non sono solo quelle note, come ad esempio maggiore aggressivita', depressione e senso di stanchezza per l'intera giornata. 
La mancanza di sonno, secondo gli studiosi, comporta infatti  per il gentil sesso anche un maggiore rischio di problemi cardiaci e, come se non bastasse, un incremento dei marcatori delle infiammazioni, cosa che comporta maggiori possibilita' di provare dolore fisico. 
Piu' fortunati, invece, sembrano essere gli uomini: la ricerca della Duke University ha evidenziato infatti che la mancanza di sonno non li rende piu' irritabili e ansiosi del solito e non provoca loro tutti i problemi fisici in cui invece incorrono le donne. 
Ma cosa fare se la notte proprio non si riesce a dormire? Il consiglio degli studiosi e' di fare dei pisolini durante il giorno, della durata di 25 o 90 minuti.  
