#titolo Ecomondo: fiera su green economy a Rimini cresciuta dell'11% - Clima - Ambiente&Energia
  RIMINI - Un balzo in avanti dell'11% di visitatori professionali, arrivati a quota 84.351. Numeri che provano la continua espansione della la kermesse internazionale che Rimini Fiera dedica alla 'green economy'. Progresso anche per il profilo internazionale, visto che visitatori stranieri sono cresciuti del 10,4%. 
Un riconoscimento ad un polo espositivo al servizio della crescita economica del sistema industriale italiano, spiega La Fiera di Rimini, certificato anche dallo svolgimento degli Stati Generali della Green Economy, voluti dal Ministero dell'Ambiente e coordinati dalla Fondazione Sviluppo Sostenibile presieduta da Edo Ronchi. Ecomondo, Key Energy e Cooperambiente hanno raggiunto la rappresentazione di un sistema industriale fatto di 1.200 imprese, circa 250 i buyer esteri in fiera, da oltre 20 paesi; 150 appuntamenti con piu' di 1.000 relatori; 160 milioni i contatti media; 27mila i contatti quotidiani sul sito delle manifestazioni. Rimini Fiera ha inoltre inaugurato il suo terzo impianto fotovoltaico, realizzato sulle coperture dei sedici padiglioni. E' il piu' grande impianto d'Italia architettonicamente integrato con caratteristiche innovative. 
''Il bilancio 2012 delle nostre fiere dedicate all'ambiente e' molto positivo - ha spiegato Lorenzo Cagnoni, presidente di Rimini Fiera - Inoltre, la presenza di ospiti eccezionali, la scelta del Governo di annunciare qui a Rimini provvedimenti importantissimi, ripagano il grande impegno che la struttura ha profuso per organizzare un contenitore all'altezza delle attese. 
E' un successo che condivido con il territorio, poiche' anche i contenuti proposti dai soggetti locali sono stati del tutto allineati alle innovazioni gia' presenti in fiera''.Â   
