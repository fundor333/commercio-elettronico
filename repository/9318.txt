#titolo Acqua: Umbria, Ato vanno in mano a unico soggetto regionale - Acqua: Dalle Regioni - Ambiente&Energia
     (ANSA) - ROMA, 28 DIC - La Regione Umbria ha provveduto alla
sostituzione degli Ato gia' nel 2007, costituendone quattro che
pero' ora vanno in mano a un unico soggetto. Lo afferma
l'assessore regionale all'Ambiente, Silvano Rometti, che ricorda
i vari passaggi (la legge regionale n.23 'Riforma del sistema
amministrativo regionale e locale' che ha unificato in un unico
organismo, l'Ambito territoriale integrato, le funzioni in
materia di ciclo idrico integrato e altre, come sanita',
rifiuti, integrazione socio-sanitaria e turismo; e nuovamente
disposto con l'articolo 15 della legge regionale 30 marzo 2011,
n.4).    Quattro gli Ato che sono stati costituiti e che, proseguendo
nel processo di riforma e semplificazione deciso dalla Giunta
regionale, verranno soppressi con il conferimento delle funzioni
in materia di ciclo idrico integrato e rifiuti a un unico
soggetto, l'Autorit√† umbra per i rifiuti e le risorse idriche
(Auri), i cui organi  saranno espressione di tutti i comuni
della Regione. Si tratta, spiega Rometti, di ''un'unica
struttura regionale con l'obiettivo di avere maggiori economie
di scala, rendere omogenee le tariffe e l'efficienza del
servizio''.    Sulla depurazione, l'Umbria non e' stata assoggettata a
procedure di infrazione comunitaria - mette in evidenza
l'assessore all'Ambiente - ma, ciononostante, ''oltre a dotarsi
di una normativa regionale con parametri restrittivi a tutela di
una sempre maggiore qualita' delle acque'', la Regione ha
programmato e sta investendo ''circa 40 milioni di euro per
interventi infrastrutturali diretti al potenziamento e alla
razionalizzazione delle reti, di impianti di depurazione e
potabilizzazione, oltre che al costante monitoraggio e
controllo''. (ANSA).
