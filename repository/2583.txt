#titolo Un airbag esterno per proteggere l'auto dalle grandinate - Componentistica - Motori
  ROMA - Si chiama Hail Protector System, e' ideato e sviluppato in Texas da un'azienda che produce sistemi per la difesa dalle tempeste e si gonfia intorno all'auto per la proteggerla dai danni provocati da violente grandinate. Secondo i dati pubblicati dal Highway Loss Data Institute americano, riferisce Gizmag, solo negli Stati Uniti sono circa 250.000 ogni anno le vetture danneggiate dalla grandine. Il costo medio di ogni singola riparazione supera i 2.350 euro, cifra che induce la gente a cercare ogni possibile soluzione per proteggere la propria vettura dalle tempeste invernali accompagnate da chicchi di grandine grandi come palline da ping pong. La soluzione studiata dall'azienda texana consiste in un airbag esterno che si gonfia e avvolge l'auto con un soffice cuscino di protezione. 
L'dea di spostare l'airbag dall'interno all'esterno dell'automobile e' venuta ad un impiegato della texana Hail Storm Product. L'Hail Protector System e' un sistema brevettato che consiste, in pratica, in un telo copriauto multistrato che si gonfia in caso di grandine. Il sistema comprende un'applicazione per iPhome o per smartphone con sistema Android, collegata alle emittenti meteo del National Weather Service degli Stati Uniti. Con l'applicazione si collega il sistema con gli avvisi meteo che allertano sulle possibilita' di grandine da 30 a 60 minuti prima dell'arrivo della tempesta. In contemporanea all'avviso che appare sullo smartphone, l'applicazione provvede ad inviare una e-mail di pre-allarme all'intestatario dell'app. La copertura per la protezione dell'auto comprende un primo semplice telo con una serie di cinghie per evitare che l'Hail Protection System sia portato via dal vento.     Gli strati superiori si gonfiano con un compressore incorporato nel sistema e attivato da un  telecomando. L'airbag esterno di protezione, promette i costruttore, si gonfia completamente in meno di cinque minuti. Appena termina la tempesta di grandine, il telo/airbag si sgonfia per tornare ad essere un normale telo di copertura impermeabile e traspirante, con cui difendere la vernice dalla pioggia, dall'aggressione dei raggi UV e dalla polvere. 
 Â   
