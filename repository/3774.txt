#titolo Pdl: La Via nuovo capogruppo a Parlamento europeo - La voce degli Eurodeputati - ANSA Europa
     (ANSA) - STRASBURGO, 5 FEB - E' Giovanni La Via, considerato
un 'alfaniano', il nuovo capogruppo del Pdl al Parlamento Ue. La
scelta del successore di Mario Mauro (che si e' dimesso dal
ruolo e dal partito passando alla lista Monti, con la quale e'
candidato al Senato in Lombardia) e' stata fatta dopo una lunga
riunione in una sala esterna all'edificio principale della sede
dell'Eurocamera a Strasburgo. Due i vice: Raffaele Baldassarre,
che fa riferimento a Raffaele Fitto ed ha il ruolo di 'vicario',
e Carlo Fidanza, ex An passato a Fratelli d'Italia. (ANSA)
           
