#titolo Grecia:segna e fa saluto nazista,radiato - Calcio
     (ANSA) - ATENE, 17 MAR - Esulta col saluto nazista, radiato
dalla nazionale. E' bufera nel campionato greco per il gesto del
centrocampista dell'AEK Atene Giorgos Katidis che festeggia a
torso nudo e col saluto nazista il gol-vittoria per la sua
squadra (2-1) contro il Veria. Subissato di critiche per quel
gesto inequivocabile il ventenne giocatore si è scusato
sostenendo che ignorava il significato del suo gesto ma sarà
squalificato a vita dalla nazionale. Katidis rischia
inoltre pesanti conseguenze disciplinari.
