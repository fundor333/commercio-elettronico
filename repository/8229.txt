#titolo Opel, sedili Mokka superano test benessere di Auto Bild - Dalle Aziende - Motori
  ROMA, 15 MAR - Mokka supera a pieni voti il 'test benessere' condotto da Auto Bild. La rivista tedesca consiglia il suv compatto per una 'guida migliore' grazie all'altezza della soglia d'ingresso e ai sedili con supporto lombare regolabile. La vittoria di Mokka, che si e' classificata al primo posto superando otto concorrenti, e' dovuta in gran parte ai sedili ergonomici, approvati dagli esperti di salute posturale di Aktion Gesunder Ruecken e.V. per il benessere che garantiscono alla schiena. 
I sedili sviluppati da Opel presso il proprio International Technical Development Center (Centro Internazionale di Sviluppo Tecnico) - si legge in una nota - alleviano le sollecitazioni a cui e' soggetta la colonna vertebrale e prevengono i problemi alla schiena, un obiettivo fondamentale di Aktion Gesunder Rucken. Secondo AGR, il mal di schiena e' il motivo piu' comune di assenza dal lavoro in Europa. Quindi e' importante che i pendolari e chi percorre in auto lunghe distanze con frequenza giornaliera possano attivamente prevenire le sollecitazioni che subiscono alla schiena quando si trovano al volante. 
Opel offre la soluzione con una gamma di sedili ergonomici per guidatore e passeggero anteriore testati e certificati da AGR, presenti su Mokka, sulla nuova cabriolet media Cascada, su Meriva, Zafira Tourer, Astra e Insignia. 
AGR ha assegnato per la prima volta il proprio marchio di approvazione a un sedile nel segmento dei suv compatti con la certificazione del sedile ergonomico regolabile in 18 direzioni di Opel Mokka. Il sedile deve soddisfare un elenco di dieci criteri, tra cui il sostegno per la lordosi regolabile in quattro direzioni e il perfetto adattamento dei profili dello schienale alla curvatura naturale della colonna. Il sedile ergonomico offre numerose possibilita' di regolazione in lunghezza e in altezza, l'inclinazione del cuscino della seduta e il cuscino estraibile della seduta fino al ginocchio a supporto delle cosce. Grazie alla gamma di regolazioni fino a 243 mm avanti/indietro e 65 mm in altezza, questi sedili sono cosi' accoglienti che chiunque puo' trovare una posizione di seduta comoda e rilassata. Se si aggiunge la regolazione in altezza e longitudinale del volante, Mokka si adatta perfettamente a qualsiasi persona. 
Anche Opel Meriva dimostra di essere una vettura attenta al benessere della schiena. E' la prima e, fino a oggi, unica vettura ad avere ricevuto l'approvazione degli esperti di salute posturale di AGR con la certificazione di un intero sistema ergonomico che comprende i sedili ergonomici, le FlexDoors, il sistema FlexSpace per i sedili posteriori e il portabiciclette posteriore a richiesta FlexFix.  
