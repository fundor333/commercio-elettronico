#titolo Costa Allegra, Procura per archiviazione - Liguria
     (ANSA) - GENOVA, 15 MAR - La Procura di Genova ha chiesto
l'archiviazione del fascicolo riguardante l'incendio che, il 27
febbraio 2012, si era sviluppato nel locale generatori di poppa
della nave Costa Allegra mentre era in navigazione al largo
delle Seychelles con 1049 persone a bordo. I tecnici hanno
escluso che ci sia stata negligenza nella manutenzione. Si e'
accertato che l'incendio e' stato provocato dalla fuoriuscita di
olio combustibile da un tubo che alimentava il generatore.
