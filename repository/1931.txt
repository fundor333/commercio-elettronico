#titolo Tav: visita a turni per parlamentari M5S - Cronaca
     (ANSA) - TORINO, 18 MAR - Sara' organizzata a turni la visita
dei parlamentari del Movimento 5 Stelle al cantiere di Chiomonte
(Torino), dove si sta scavando il 'tunnel geognostico' per la
ferrovia ad alta velocita' Torino-Lione. Marco Rettighieri,
direttore generale della Ltf (societa' responsabile della
sezione transfrontaliera della nuova linea), ''in assenza di
richieste ufficiali'', ha contattato il senatore Marco Scibona,
''per preparare l'organizzazione tecnica della giornata'' di
sabato prossimo.
