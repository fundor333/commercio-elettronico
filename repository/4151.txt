#titolo Anziana muore travolta da auto - Veneto
     (ANSA) - TREVISO, 18 MAR - Un'anziana novantenne di Nervesa
della Battaglia è deceduta questa mattina per le lesioni
riportate in un incidente stradale accaduto poco lontano dalla
sua abitazione. La donna, secondo la ricostruzione, avrebbe
iniziato ad intraprendere a piedi l'attraversamento della sede
stradale ad un incrocio regolato da semaforo senza accorgersi
che la luce era rossa, ed è perciò stata travolta da un'
autovettura in transito. L'anziana è deceduta poco dopo il
ricovero al pronto soccorso. (ANSA).
