#titolo Volley: trapianto di fegato su Anzanello - Altri Sport
     (ANSA) - ROMA, 16 MAR - Trapianto di fegato eseguito per Sara
Anzanello, la pallavolista campione del mondo con la Nazionale
nel 2002, ricoverata a Milano in gravissime condizioni per una
forma fulminante di epatite. Il suo entourage ha fatto sapere
che ''la prognosi rimane riservata e nuovi aggiornamenti saranno
dati lunedi'''. L'atleta 33enne, originaria di Ponte di Piave
(Treviso), era stata colta da malore a Baku, in Azerbaigian,
dove da due anni gioca nella squadra dell'Arzerrail.
