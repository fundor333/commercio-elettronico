#titolo Cancellieri: il pericolo terrorismo c'e', siamo vigili - Associate
  ROMA - "Non abbiamo motivo di credere che accada qualcosa, però naturalmente il pericolo c'è. Siamo molto vigili". Lo dice il ministro dell'Interno Anna Maria Cancellieri in un'intervista a Sky Tg24 parlando del rischio che anche il nostro paese possa essere interessato dalle violenze scoppiate nei paesi arabi dopo l'uscita del film anti-islam. "L'attenzione - prosegue - e' molto alta. Ne abbiamo anche parlato nel corso del Comitato per l'ordine e la sicurezza pubblica e abbiamo intensificato la vigilanza sugli obiettivi sensibili".  
