#titolo Italia 150: prorogato allestimento Museo Emigrazione - Italia 150
  Il ministro degli Esteri,  Giulio Terzi , ha appreso con soddisfazione della proroga dell'allestimento presso il  Complesso Monumentale del Vittoriano  del  Museo nazionale dell'Emigrazione Italiana  (Mei) fino al 31 marzo 2012, in coincidenza con la chiusura delle celebrazioni del 150 anniversario dell'Unita' d'Italia. Lo riferisca una nota della  Farnesina . 
 ''Si tratta di un importante risultato, dall'alto valore simbolico - ha commentato Terzi - frutto dell'interessamento  della Farnesina''.     
 La data inizialmente prevista per il termine dell'esposizione era il 15 gennaio 2012.     
 Il Mei e' stato inaugurato dal Presidente della Repubblica il 23 ottobre 2009 e da allora ha ottenuto un grande successo di pubblico, essendo stato visitato da circa 500.000 visitatori.  
 Grazie alla proficua collaborazione tra Ministero Affari Esteri,  Ministero per i Beni e le Attivita' Culturali e la Societa'  ''Comunicare Organizzando''  il Museo svolge un fondamentale ruolo di memoria storica, in particolare per le giovani generazioni.   
