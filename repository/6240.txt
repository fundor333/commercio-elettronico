#titolo In Italia nascono 4.500 bimbi prematuri l'anno - Medicina  - Salute e Benessere
     (ANSA) - MILANO, 28 FEB - In Italia nascono ogni anno 4.500
bambini prematuri con un peso inferiore a 1,5 kg. A questi bimbi
e alle loro delicatissime condizioni pensano le Terapie
Intensive Neonatali (TIN), che sono appena 'sbarcate' in America
per presentare alcuni progetti innovativi nell'ambito del
Vermont Oxford Network.    In Italia esiste il Network Neonatale Italiano, che raggruppa
90 terapie intensive dei maggiori centri ospedalieri del
territorio. La sede operativa del Network e' all'ospedale
Manzoni di Lecco, dove e' coordinata dallo specialista Roberto
Bellu'. Proprio Bellu' e' stato ospite all'incontro americano,
dove si sono radunate oltre mille strutture TIN mondiali, per
illustrare due progetti italiani. Il primo consiste nella
raccolta di dati clinici relativi ai neonati prematuri, in fase
prenatale e perinatale (cioe' prima e durante la nascita): ''La
ricerca e le sue modalita' di realizzazione - spiegano i suoi
promotori - potrebbero essere estese anche in altre aree
geografiche del mondo''. Il secondo progetto riguarda invece gli
esiti della terapia neonatale a due anni di vita del bambino:
l'obiettivo sara' quello di monitorare a distanza la qualita'
dell&#8217;assistenza neonatale prestata.    ''Il network italiano - spiega Roberto Bellu' - sta
contribuendo non poco alla crescita qualitativa della
neonatologia del nostro Paese. La missione e' contribuire al
miglioramento della qualita' della sicurezza delle cure
destinate ai neonati e alle famiglie attraverso programmi
coordinati di ricerca, formazione e progetti innovativi''.    Da circa 10 anni il Network Neonatale Italiano invia i propri
risultati clinico-assistenziali inerenti i neonati di peso molto
basso al database del Vermont Oxford Network. ''Questo consente
ai medici - conclude Rinaldo Zanini, direttore del Dipartimento
Materno Infantile del Manzoni - di valutare la propria capacita'
di assistere il neonato con problemi gravi e complessi
comparando la propria attivita' con quanto avviene nel resto del
mondo. Cosi' possiamo evidenziare i punti in cui siamo meno
bravi e migliorare la nostra esperienza assistenziale''. (ANSA).
