#titolo Ue: prezzi industriali in aumento, +0,6% - Economia
  BRUXELLES - A gennaio 2013 i prezzi industriali sono aumentati dello 0,6% sia nella zona dell'euro che in quella Ue-27 rispetto a dicembre 2012, quando l'indice aveva registrato una diminuzione dello 0,2% in entrambe le aree. Lo rende noto Eurostat. Su base annua, rispetto al gennaio del 2012, i prezzi della produzione industriale hanno guadagnato l'1,9% nella zona euro e l'1,8% in quella Ue-27. I dati relativi all'Italia non sono disponibili.  
