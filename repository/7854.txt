#titolo Guerra per mercato Canada fra Molson e Sabmiller  - Business - Terra&Gusto
  NEW YORK - Guerra della birra in Canada. A darsi battaglia sono i due colossi Molson Coors e SABMiller, che punta a mettere fine al contratto in esclusiva che consente a Molson di distribuire Miller Lite e altre birre SABMiller in Canada. Lo riporta il Wall Street Journal, sottolineando che Molson Coors ha presentato un imposto in tribunale in Canada per ottenere un'ingiunzione che prevenga SABMiller dal chiudere l'attuale contratto. Il Canada e' un mercato maturo per la 'bionda' ma molto importante con elevati volumi di vendita. Molson Coors in una comunicazione alla Sec afferma che SABMiller ha comunicato a Molson la decisione di chiudere il contratto di licenza in dicembre perche' non erano stati centrati alcuni target. La decisione ''riflette la nostra idea che ci sia l'opportunita' per noi di crescere in Canada''.  
