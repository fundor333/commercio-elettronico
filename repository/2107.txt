#titolo Elezioni: Erasmus, governo lascia dl a futura memoria - Giustizia e diritti civili - ANSA Europa
  BRUXELLES - Il governo lascera' un disegno di legge ''a futura memoria'' per far si' che in futuro tutti gli italiani temporaneamente all'estero possano votare. Lo assicura il ministro dell'Interno,  Anna Maria Cancellieri , parlando con i giornalisti a Bruxelles, a margine della conferenza europea sulla lotta contro la radicalizzazione. Spiega che le norme attuali non potevano essere modificate ''perche' avremmo messo a repentaglio la tenuta stessa delle elezioni''. 
   
 L'impossibilita' per gli  studenti Erasmus  di votare e', dice Cancellieri, ''una di quelle cose su cui occorre riflettere''. ''Infatti - aggiunge - sto facendo predisporre un disegno di legge che chiaramente non potremo presentare perche' non abbiamo i tempi, ma lo lasciamo a futura memoria. Dobbiamo assolutamente modificare le  norme del voto  per gli italiani all'estero. 
   
 Occorre dare la possibilita' di voto a tutti quelli che sono temporaneamente all'estero modificando le norme''. Il documento sara' compito del  prossimo Parlamento  lavorarci sopra: ''lo lasciamo - dice Cancellieri - in modo che la prossima legislatura abbia tutto il tempo di studiarselo e non arrivare nelle condizioni in cui siamo noi, non per colpa nostra chiaramente''. 
   
   
            
