#titolo Falsa dentista scoperta da cc, denuncia - Lazio
     (ANSA) - ROMA, 13 MAR - Esercitava la professione di dentista
pur essendo sprovvista di qualsiasi titolo ma la sua attività è
stata scoperta dai Carabinieri della Stazione Ottavia. Si tratta
di una cittadina filippina di 42 anni che in un appartamento di
via Crevenna, a Casal del Marmo, aveva allestito un vero e
proprio studio dentistico con tanto di attrezzature, medicinali
e documentazione sanitaria di pazienti, tutti suoi connazionali. Sequestrate attrezzature, protesi dentarie e medicinali
provenienti dall'estero.
