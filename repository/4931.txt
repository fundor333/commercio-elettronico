#titolo Comune Milano, ritirate deleghe a Boeri - Cronaca
     (ANSA) - MILANO, 17 MAR - Il sindaco di Milano Giuliano Pisapia
completa il rimpasto di Giunta, un'operazione che pero' va oltre
le 'caselle' mancanti (Lavori pubblici e Bilancio, dove entrano
rispettivamente la capogruppo Pd Carmela Rozza e
l'europarlamentare democratica Francesca Balzani) e coinvolge
anche la Cultura. Pisapia ha infatti ritirato le deleghe a
Stefano Boeri, dopo l'ennesimo diverbio registrato nell'ultima
seduta di Giunta sulle spese per le mostre. Al suo posto arriva
il compositore Filippo Del Corno.
