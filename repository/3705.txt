#titolo  Liguria, bandiera lilla a comuni attenti a disabili - In Viaggio
    Dopo le bandiere blu, verdi e arancioni, che premiano i Comuni virtuosi nel campo dell' ambiente, la Liguria lancia un nuovo riconoscimento sul fronte della disabilità: la bandiera Lilla per i Comuni che prestano attenzione ai problemi di chi ha difficoltà motorie, visive, psichiche e intolleranze alimentari. Tra queste, per la prima volta, anche la celiachia che obbliga a mangiare alimenti senza glutine. L'iniziativa è promossa dagli assessori Rambaudi e Berlangieri.  
