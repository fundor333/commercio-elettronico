#titolo Umbria Mobilita' su binario risanamento - Umbria
     (ANSA) - PERUGIA, 18 MAR - E' ''gia' sul binario del positivo
risanamento'', Umbria mobilita', alle prese da alcuni mesi con
una situazione finanziaria difficile (deve riscuotere crediti
per 60 milioni di euro da Roma tpl) ma che resta comunque ''un
patrimonio pubblico'' che Regione, Province, Comuni di Perugia,
Terni e Spoleto sono impegnati a tutelare: e' quanto ha ribadito
in una conferenza stampa la presidente umbra, Catiuscia Marini,
annunciando per venerdi' l'assemblea dei soci pubblici
dell'azienda.
