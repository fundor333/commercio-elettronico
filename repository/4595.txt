#titolo Trasporti: da Rina e IB nuovo software per gestione navi - Shipping e Cantieri - Mare
  (ANSA) - GENOVA, 27 FEB - Il  Gruppo RINA , societa' di classificazione e certificazione internazionale, ha avviato una partnership con IB, azienda italiana specializzata nella progettazione, produzione e implementazione di sistemi informativi dedicati al settore navale.     Lo ha reso noto lo stesso Gruppo Rina, precisando che la partnership e' finalizzata allo sviluppo di alcuni software per la gestione delle navi. 
 E' stata sviluppata una 'software suite', denominata InfoSHIP©, per il supporto nella gestione, il monitoraggio e il continuo miglioramento delle performance tecniche e operative delle flotte. L'obiettivo e' quello di coprire integralmente le necessita' di gestione di una flotta. 
InfoSHIP© EGO - precisano Rina e IB - e' un sistema dedicato alla governance energetica delle navi con l'obiettivo di ridurre le emissioni in atmosfera e i consumi in maniera consistente (sino al 10% di saving). (ANSA).  
