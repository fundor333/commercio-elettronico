#titolo Incendiano negozio concorrente,arrestati - Calabria
     (ANSA) - COSENZA, 13 MAR - Avrebbero minacciato un
concorrente arrivando all'incendio dell'esercizio: tre persone,
Massimo Domanico, di 35 anni; Francesco Filice (28) e Maria
Antonietta Chiappetta (49), sono state arrestate dalla squadra
mobile di Cosenza con l'accusa di estorsione, illecita
concorrenza con minacce e violenze e danneggiamento. I tre, tra
ottobre 2011 e giugno 2012, avrebbero dato alle fiamme un
esercizio commerciale per la vendita di fiori. Sequestrata
l'auto di Domanico.
