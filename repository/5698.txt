#titolo Assessore provincia Roma Paluzzi premiato a Bruxelles - La voce degli Eurodeputati - ANSA Europa
     (ANSA) - BRUXELLES, 19 DIC - L'assessore provinciale alla
Sicurezza di Roma, Ezio Paluzzi (Idv), ha vinto il premio
''LeaDer'' (Liberal Democrat Regional and Local Politicians
Awards - Riconoscimento ai politici dei partiti liberali e
democratici regionali e locali), promosso dal gruppo Alde del
Comitato delle Regioni.    Soddisfazione e' stata espressa dal capodelegazione Idv e
vicepresidente Alde al Parlamento europeo, Niccolo' Rinaldi, che
ha sostenuto la candidatura di Paluzzi nel quadro
dell'iniziativa destinata a valorizzare le buone pratiche
attuate da amministratori locali.    Il riconoscimento all'amministratore del Lazio - si legge in
una nota diffusa da Rinaldi - e' stato assegnato grazie al
successo del progetto 'In strada come in rete', promosso
dall'assessorato provinciale alla Sicurezza, che ha l'obiettivo
di contrastare i nuovi rischi dell'adolescenza sulle due reti:
quella stradale, con campagne di sensibilizzazione per la guida
sicura, e quella del web, con iniziative volte a prevenire
insidie come pedopornografia e cyberbullismo.(ANSA).
