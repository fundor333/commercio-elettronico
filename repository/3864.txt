#titolo Schianto a Castiadas, domani i funerali - Sardegna
     (ANSA) - CAGLIARI, 13 MAR - Si terranno domani alle 15 nella
chiesa S.Giuseppe a Sassari i funerali di Sara Pisano, dei suoi
gemellini Francesco e Emma Sala, e del cugino Davide Prota,
morti ieri nell'incidente, provocato dal maltempo, sulla nuova
statale 125 a Castiadas. Le salme sono a Muravera, affidate ai
familiari, e domani verranno trasferite a Sassari. Intanto
migliorano le condizioni dei feriti Ignazio e Daniel Sollai,
padre e figlio, che si trovavano sul furgone coinvolto nel
tragico schianto con l'auto.
