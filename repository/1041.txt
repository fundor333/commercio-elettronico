#titolo Nautica: operatori Tigullio, consulta per rilancio settore - Nautica e Sport - Mare
  (ANSA) - Lavagna (Genova) , 28 feb - Dare vita ad una consulta tra amministrazioni locali ed operatori per rilanciare il turismo nautico nel Tigullio. E' questo l'auspicio dell'Ont  (Operatori nautici del Tigullio ) che, come primo passo, hanno organizzato una tavola rotonda alla quale hanno invitato, oltre a rappresentanti di Regione e Provincia, tutti i sindaci e gli assessori al turismo, alle attività produttive e artigiane dei paesi che affacciano sul Tigullio. Sarà il  Comune di Lavagna ad ospitere l'evento il 7 marzo pressol'Auditorium Campodonico. 
'' La speranza - si leggge in una nota - è che possa nascere dall'incontro la voglia di sinergie e di politiche integrate tra i comuni, la Provincia e la Regione. Che possa nascere un tavolo di lavoro tra amministrazioni ed operatori per il rilancio del turismo nautico non solo estivo ma anche invernale''. 
 Secondo i promotori dell'iniziativa, infatti, i porti del Tigullio e le bellezze dell'entroterra rappresentano un'opportunità sia per la manutenzione invernale delle barche che per un turismo fuori stagione. "Lo scopo dell' incontro - dice il presidente del Comitato ONT Elio Petracchi della Yachtperformance -  è metterci a disposizione con le nostre competenze del settore nautico e trovare linee di azione comuni tra lavoratori, imprenditori e amministrazioni locali e regionali affinché si possanoß programmare iniziative a breve e medio termine che diano respiro a tutto il settore del turismo anche nautico" . (ANSA)  
