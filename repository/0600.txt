#titolo Al Parc Animalier per osservare dal vivo la fauna delle alpi - Ambiente
  (ANSA) - AOSTA, 09 MAR - Opportunita' ideale, soprattutto per i bambini, di assistere al risveglio della natura dopo il letargo invernale in un ambiente protetto, il Parc animalier di Introd, ai margini del Parco nazionale del Gran Paradiso, costituisce l'unico esempio di riserva faunistica esistente in Valle d'Aosta. 
La struttura - accessibile a pagamento tutti i giorni, dal primo aprile fino alla fine del mese di novembre, dalle 9,30 alle 18 &#8211; si estende su 30 mila metri quadrati, all'interno della quale e' possibile osservare da vicino numerose specie tipiche delle Alpi nel loro habitat naturale: camosci, stambecchi, caprioli, cervi, cinghiali, marmotte, lepri comuni e variabili e rapaci come l'allocco, il barbagianni, la civetta delle nevi ed il gufo reale, nonche' il gallo forcello, uccello della famiglia dei galliformi (conosciuto anche come 'Fagiano di monte'). Due laghetti ospitano invece trote fario e salmerini alpini. 
Il percorso ha una durata di circa un'ora. Lungo il tragitto si trovano pannelli informativi ed esplicativi sulle varie specie di fauna e flora, con la presenza di abbeveratoi e mangiatoie a rastrelliera per il fieno e il mangime capaci di attrarre gli animali. Sono poi disponibili un'area pic-nic e uno spazio - gioco per i bambini. (ANSA).  
