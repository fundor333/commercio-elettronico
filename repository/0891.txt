#titolo Papa: cardinale partenopeo con Francesco - Campania
     (ANSA) - NAPOLI, 14 MAR - Gioia e un pizzico di orgoglio tra
i fedeli napoletani per la scelta del neoeletto pontefice
Francesco di avere accanto a se', nel primo saluto dalla loggia
di San Pietro, il cardinale Agostino Vallini, vicario del Papa
per Roma, che per un decennio e' stato vescovo ausiliare della
diocesi partenopea. Papa Francesco ieri sera ha detto che
Vallini lo aiutera' nel cammino della ''Chiesa che oggi
incominciamo''. E oggi il card. Vallini (a destra) lo ha
accompagnato a Santa Maria Maggiore.
