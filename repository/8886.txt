#titolo Made in: Morganti (Ln), Commissione Ue tenga conto parare Pe - Economia e lavoro - ANSA Europa
     (ANSA) - BRUXELLES, 17 GEN - ''Ora che il Parlamento,
l'unico organo democraticamente eletto della Ue, si è di nuovo
espresso a favore delle regole sul 'made in', la Commissione non
potrà continuare a rimanere sorda alle nostre richieste, in
quanto ciò sarebbe un atto di forza contro la volontà espressa
dagli unici rappresentanti dei cittadini in Europa''. Cosi' 
l'eurodeputato Ln-Eld Claudio Morganti ha commentato il voto con
cui l'aula ha contestato il ritiro della proposta di regolamento
sul 'made in', da parte della Commissione europea. Un
provvedimento a cui l'Italia tiene molto nel quadro delle azioni
di difesa del settore manifatturiero dalla concorrenza sleale.  
   ''Finora -ha sottolineato Morganti- hanno prevalso le logiche
de Paesi del Nord Europa, ai quali non interessa difendere il
settore manifatturiero, che per noi rappresenta  invece
un'eccellenza, purtroppo continuamente messa a rischio dalla
contraffazione che regna sovrana nel nostro mercato. Ô di ieri
-ha aggiunto l'eurodeputato toscano- la notizia dell'ennesimo
sequestro, in un negozio cinese, a Prato, di capi di
abbigliamento sprovvisti di etichetta regolare''.    ''Evidentemente- ha proseguito- l'Ue preferisce soprassedere
sul rispetto delle regole da parte dei Paesi terzi, tra cui il
Bangladesh, che sfruttano i minori per produrre prodotti a basso
costo, dannosi per salute, che poi vengono venduti in Europa
contribuendo alla chiusura delle nostre aziende, di cui la
Commissione, non prendendo adeguate contromisure, si rende
complice. Mi sembra -ha concluso Morganti- che anche nell'ambito
delle dogane, di cui si è discusso ieri sera in plenaria, ci sia
la volontà di qualcuno di remare contro marchi di qualità e
garanzie di origine''.(ANSA).
