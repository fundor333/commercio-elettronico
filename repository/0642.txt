#titolo Napoli: P.Cannavaro, 2/o posto è scudetto - Calcio
"Oggi nel campionato italiano le prime posizioni sono uno scudetto per tutti". Il momentaneo secondo posto in classifica vale il tricolore per il capitano del Napoli, Paolo Cannavaro. "Dobbiamo guardarci dappertutto – ha aggiunto il calciatore partenopeo, a margine della cerimonia di consegna del premio 'Andrea Fortunato – Lo Sport e' vità, svoltasi oggi in Campidoglio-. Il campionato è diventato troppo equilibrato ed è sottile il filo che divide una squadra dall'altra. Ma è un campionato bello".  
Ieri poi, dopo 5 turni, la squadra di Mazzarri è tornata al successo contro l'Atalanta (3-2, il risultato). "Il primo tempo doveva finire in goleada – ha rilevato il difensore, autore anche di un autogol -, invece abbiamo sofferto sino alla fine, sono importanti i tre punti. Un pizzico di sfortuna per me? Un pizzicone, ma alla fine è stato compensato dalla vittoria della squadra. Dipendiamo da Cavani? Il periodo era opaco per tutti, non era solo lui che non faceva gol. Ma ieri è tornato a segnare pure Pandev, ora speriamo che il periodo nero sia passato".  
