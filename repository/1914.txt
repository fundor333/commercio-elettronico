#titolo Profumi da oscar, premiate le migliori fragranze dell'anno - Speciali ed Eventi - Salute e Benessere
  BOLOGNA – ''Coco Noir'' di Chanel la migliore fragranza femminile, e Acqua di Gio' Essenza miglior profumo maschile per i consumatori, mentre per i ''tecnici'' hanno votato come migliore creazione olfattiva femminile Bulgari Mon Jasmin Noir L'Eau Exquise e, come migliore creazione olfattiva maschile, Trussardi My Land.  
  Sono i premi ai migliori profumi dell'anno, assegnato al Teatro Auditorium Manzoni di Bologna. Il premio, giunto alla sua 24esima edizione, e’ indetto da Accademia del Profumo, associazione di oltre 40 case cosmetiche di profumeria fra le piu' prestigiose, e si svolge in occasione della fiera della bellezza Cosmoprof.  
   La giuria e' degli stessi consumatori, che ha partecipato con oltre 22.000 voti complessivi, raccolti nelle profumerie, nei negozi Coin, Rinascente e attraverso un sistema di votazione organizzato anche tramite internet. L giuria tecnica era formata da membri di Accademia del Profumo, beauty editor di testate giornalistiche e profumieri.  
   La giuria tencica ha eletto inoltre come migliori profumi made in Italy Signorina di Salvatore Ferragamo come fragranza femminile e Trussardi My land come profumo maschile.  
  Vincono come migliori profumi ‘italian brand’, scelti dalla giuria tecnica, la fragranza femminile Signorina Salvatore Ferragamo e il profumo maschile Trussardi My land.  
  Si aggiudicano invece il premio come migliori profumi di nicchia, scelti sempre dalla giuria tecnica, Armani Prive’ Figuier Eden fra le fragranze femminili e, fra i maschili, Tom Ford Noir. Premiati come miglior packaging inoltre la fragranza femminile Florabotanica Balenciaga per le fragranze femminili e Trussardi My Land per la sezione dei maschili.   
  Si aggiudicano infine il premio per la migliore comunicazione, scelti questa volta da una giuria di Vip fra i quali Renzo Arbore, Laura Lattuada, Caterina Murino, il cantante Mario Biondi, la showgirl Cristina Chiabotto, l’esperto di immagine Diego Dalla Palma e molti altri, la fragranza femminile Le Petite Robe noire Guerlain e il profumo maschile Prada Luna Rossa. 
   La serata di premiazione e’ stata condotta dalla presentatrice televisiva Filippa Legerback ed e’ stata trasmessa in diretta streaming sui siti dell’Accademia del Profumo, Cosmoprof e BolognaFiere e sui social network organizzati da Accademia, incluso twitter (@AccademiaProfum).  
