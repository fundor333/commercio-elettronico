#titolo Neonata muore in ospedale, indagini - Molise
     (ANSA) - CAMPOBASSO, 17 MAR -Procura di Campobasso e Carabinieri
indagano sulla morte di una neonata avvenuta all'ospedale
Cardarelli del capoluogo venerdi'scorso. La bimba di neanche 3
mesi era arrivata al pronto soccorso per coliche, ma non in
gravi condizioni. I genitori avevano deciso di portarla
preoccupati per il perdurare del mal di pancia da lunedi'. Il
legale della famiglia ha chiesto l'autopsia. La Procura ha
nominato un consulente. Il fascicolo, con ipotesi di reato
omicidio colposo, e'contro ignoti.
