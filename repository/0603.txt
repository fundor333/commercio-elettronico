#titolo Francia: Paris Sg torna in vetta - Calcio
     (ANSA) - PARIGI, 21 GEN - Il Psg ha sfruttato al meglio la
trasferta a Bordeaux con una vittoria per 1-0 firmata
Ibrahimovic che vale il ritorno in vetta, complice il pareggio
di venerdi' scorso del Lione con l'Evian. Ora le due squadre
sono appaiate a quota 42, un punti avanti rispetto al Marsiglia,
che ieri aveva vinto. Negli altri incontri della domenica della
21/a giornata della Ligue 1, il Nizza ha vinto 2-0 a Lille e il
Rennes ha fatto lo stesso in casa del Bastia. Le due dividono
ora il quinto posto.
