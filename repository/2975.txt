#titolo Concordia: rimosso fumaiolo giallo dal relitto  - Crociere e Traghetti - Mare
   (ANSA) - GROSSETO, 4 GEN - E' stata completata la rimozione parziale del fumaiolo giallo che svettava dall'ultimo ponte del relitto della  Costa Concordia , la nave naufragata al Giglio il 13 gennaio scorso. 
 I tecnici del consorzio di imprese  Titan-Micoperi  hanno rimosso la parte superiore, come riporta 'La Nazione', perché c'é la necessità di far passare una delle piattaforme impegnate nei lavori di rimozione proprio tra lo scoglio e il relitto. 
 Il "cilindro" giallo di lamiera dove é impressa in azzurro la C di Costa Crociere, è stato quindi schiacciato e trasportato al centro di raccolta. Attorno al relitto, inoltre, sono stati eseguiti altri controlli di Arpat, da cui è emerso un quadro sostanzialmente positivo delle acque circostanti il relitto, salvo qualche traccia di solventi e saponi nell'area di poppa. (ANSA).   
