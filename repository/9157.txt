#titolo Bloccate torte Ikea al cioccolato, Cina ferma 247 prodotti - Sanità - Salute e Benessere
  Ikea ha  annunciato di avere bloccato la vendita delle torte al cioccolato nelle caffetterie di 23 Paesi dopo che le autorità sanitarie cinesi vi hanno trovato tracce di batteri che solitamente indicano una contaminazione fecale. Le torte sono state bloccate anche in tutti i ristoranti del gruppo in Italia. 
I risultati delle prime analisi sui campioni, secondo quanto si apprende, sono attesi nelle prossime 48 ore. 
Le autorita' sanitarie cinesi, oltre alle torte al cioccolato del gruppo Ikea, hanno bloccato anche lotti di formaggi della Kraft, barrette al cioccolato della Nestle' e creme solari della Shiseido poiche' ''sotto gli standard'' qualitativi. I prodotti, rende noto il quotidiano online ShanghaiDaily.com, sono stati distrutti o rinviati all'origine a seguito degli ultimi controlli effettuati. I prodotti fanno parte di un 'gruppo' di 247 articoli alimentari e cosmetici importati e sui quali, lo scorso gennaio, le autorita' cinesi hanno rilevato problemi di tipo qualitativo. Gli articoli bloccati includono bevande, cioccolata, biscotti, formule per bambini, dolci, snacks, passata di pomodoro e brandy.  
