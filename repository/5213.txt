#titolo Sei Nazioni, Italia domina l'Irlanda  - Speciali
Il Sei Nazioni 2013 di rugby é stato vinto dal Galles, che nell'ultima partita ha battuto l'Inghilterra 30-3 al Millennium Stadium di Cardiff. Il Galles, che ha già vinto il torneo lo scorso anno, priva così gli inglesi del Grande Slam (avevano vinto tutti e quattro le gare precedenti). I gallesi hanno dominato la partita andando in meta due volte con Alex Cuthbert. 
 Il 6 Nazioni 2013 è finito anche con un trionfo per l'Italia del rugby, applaudita da 75 mila spettatori dell'Olimpico con una lunga standing ovation che ha suggellato una vittoria convincente sull'Irlanda, 22-15, e una partecipazione finalmente incisiva nel Torneo continentale che finora l'aveva sempre considerata quasi un'intrusa. E' stata la festa di Jacques Brunel, un ct che ha cambiato volto e anima alla squadra, e quella di Andrea Lo Cicero, in lacrime all'ultima esaltante giornata in azzurro dopo 103 presenze, ma anche la festa di capitan Sergio Parisse e di tutta una formazione (tra tutti Zanni, 'Man of the match) che ha conquistato il cuore degli appassionati. La vittoria e' la prima mai ottenuta sull'Irlanda al 6 Nazioni, l'ultima in assoluto risaliva al lontano 1997, e la seconda stagionale nel torneo, come era avvenuto solo nel 2007. 
 Classifica finale del Sei Nazioni di Rugby dopo l'ultima giornata: 
Italia - Irlanda 22 - 15  
Galles - Inghilterra 30 - 3  
Francia - Scozia 23 - 16  
Classifica:  
                             Pt G V  N P  PF   PS DIFF. 
 1. GALLES           8   5  4  0 1 122   66   56  
2. INGHILTERRA 8   5  4  0 1   94    78  16  
3. SCOZIA           4   5   2  0 3  98   107  -9  
4. ITALIA              4   5   2  0 3  75   111  -36  
5. IRLANDA         3   5   1  1 3  72     81   -9  
6. FRANCIA        3    5   1  1 3 73      91  -18  
NB. Per le squadre in parità in classifica conta la differenza punti.  
