#titolo EcoSport Ford, il nuovo suv compatto a misura di citta' - Prove  e Novit√† - Motori
  ROMA, 26 FEB - Come d'abitudine, Ford ha scelto un evento legato al mondo dell'elettronica di consumo o della telefonia mobile per presentare la sua ultima novita'. Questa volta sulla passerella del Mobile World Congress di Barcellona ha debuttato la versione europea del nuovo EcoSport, il suv 'a misura di citta''.  Una scelta legata all'equipaggiamento di questo inedito modello, che - si legge nella nota di Ford - sara' una delle prime auto europee a essere dotate del Sync con AppLink, un sistema che permette di utilizzare le App degli smartphone tramite i comandi vocali. Eco Sport sara' dotato inoltre dell'Emergency Assistance, un sistema che telefona automaticamente al 112 in caso di incidente. 
''Stiamo entrando nell'era dell'auto connessa - ha dichiarato Paul Mascarenas, chief technical officer e vicepresidente ricerca e innovazione di Ford - e il debutto dell'EcoSport al Mobile World Congress sottolinea quanto la tecnologia sia importante per Ford e i suoi clienti. Il ruolo dell'auto si sta evolvendo - ha spiegato Mascarenas - in quanto i clienti cercano nell' auto lo stesso livello di connettivita' di cui possono godere a casa, e il Sync con AppLink va esattamente in questa direzione''.  Il nuovo EcoSport e' costruito sulla base della piattaforma globale B di Ford, e garantira' - afferma la nota della Casa - l'efficienza e l'agilita' di una family car compatta senza rinunciare alla flessibilita', allo spazio, alla posizione di guida elevata, e alla possibilita' di un suv di raggiungere anche i luoghi piu' inaccessibili. 
La commercializzazione dell'EcoSport e' prevista, per i diversi mercati europei, per la fine di quest'anno, andando a rafforzare la nuova gamma di suv con cui Ford espandera' la propria offerta in questo segmento.  Oltre all'EcoSport e al nuovo Kuga (appena lanciato) arrivera' in Europa la prossima generazione dell'Edge, un suv di categoria superiore e dalle dimensioni piu' generose gia' popolare negli USA e in altri mercati extraeuropei.  In Europa il nuovo EcoSport sara' offerto con l'innovativo motore benzina EcoBoost 1.0 nella versione con 125 Cv che affianchera' un'altra unita' a benzina 1.5 con 110 Cv e un turbodiesel 1.5 da 90 Cv.  Rispetto alla versione gia' venduta in alcuni mercati, l'EcoSport per l'Europa propone alcune differenze nelle finiture esterne, tra cui una protezione rigida per la ruota di scorta esterna.  
