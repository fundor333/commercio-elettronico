#titolo Nissan Juke n-tec, l'auto connessa per guidare il futuro - Prove  e Novità - Motori
  ROMA  - Nuova edizione speciale Nissan Juke n-tec, equipaggiata con le piu' avanzate tecnologie di bordo, grazie alle quali si puo' spedire al sistema di navigazione un itinerario creato sul computer di casa o sul tablet. La nuova versione che affianca la gamma Juke da marzo 2013, presenta di serie il sistema di navigazione Nissan Connect con connessione remota che si va ad aggiungere al ricco equipaggiamento della Acenta. Con un touchscreen a colori da 5,8'', Nissan Connect integra il navigatore satellitare con la connettivita' Bluetooth per cellulari e lettori MP3. Nuovo Nissan Connect include anche la tecnologia ''Send to Car'' di Google, che consente di trasmettere da casa l'itinerario all'auto. La Juke n-tec vanta anche database punti di interesse (POI) Google, informazioni su prezzi locali di benzina, voli e meteo, visualizzazione uscite autostradali, resoconto consumi con un ''punteggio'' al conducente e avviso acustico per limite di velocita' pre-impostato. La nuova Juke n-tec colpisce anche per particolari come cerchi in lega da 18'' neri e argento, montanti B e specchi esterni laccati neri. Juke n-tec si puo' scegliere in tutte le tinte carrozzeria previste per il modello mentre la console centrale di colore nero e' ispirata al serbatoio di una moto. 
In termini di motori e trasmissioni, Juke n-tec propone le soluzioni della gamma Juke che includono un 1.5 litri dCi da 110 Cv con trasmissione manuale 6 marce; un 1.6 l benzina da 117 Cv e trasmissione manuale a 5 rapporti con versione 2WD o X-Tronic CVT con versione 4WD, sistema ALL MODE 4x4i; un 1.6 l benzina DIG-T turbocompresso a iniezione diretta da 190 Cv con manuale a 6 marce nella versione 2WD o con X-Tronic CVT M-CVT e modalita' manuale a 6 marce nella versione 4WD con sistema ALL MODE 4x4i. La trazione integrale intelligente ALL_MODE 4x4i include la tecnologia Torque Vectoring System che limita il sottosterzo, per una perfetta tenuta di strada. Con il sistema TVS, la coppia e' ripartita tra le ruote anteriori e posteriori, fino a un massimo di 50:50, ma anche fra i due lati dell'assale posteriore. I dati ottenuti dalla misurazione di diverse variabili sono interpretati dal sistema per facilitare il guidatore. Con il Nissan Dynamic Control di Juke n-tec, il conducente puo' selezionare la modalita' di guida piu' adeguata o regolare il climatizzatore dal touchscreen centrale. Le dotazioni di serie includono telecamera posteriore con display a colori, sensore pioggia, fari e climatizzatore automatici, connessione Bluetooth e porta USB. Dal 2010, anno del lancio, lo stabilimento Nissan di Sunderland ha assemblato oltre 290.000 unita' per la vendita, 140.000 delle quali solo nel 2012 - un record storico. Attualmente, Juke e' uno dei modelli piu' popolari di Nissan, secondo solo a Qashqai, insieme al quale consolida la leadership di Nissan nel segmento dei crossover.  
