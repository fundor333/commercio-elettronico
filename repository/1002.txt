#titolo Boom trattamenti estetici in Italia per Natale: +20% - Stili di vita - Salute e Benessere
  ROMA - A novembre e dicembre le richieste di trattamenti estetici ringiovanenti aumentano del 20% in Italia.  ''La crisi economica non incide in questi mesi e l'uso di botulino, filler riempitivi e peeling  per trattamenti globali del viso a scopo ringiovanente sono in evidente aumento e lo saranno fino ai giorni precedenti il Natale'' ha spiegato Daniela Marciani, docente al master di dermatologia estetica all'universita' Tor Vergata di Roma all'87esimo congresso nazionale della Societa' italiana di dermatologia Sidemast in corso a Roma. 
''La maggior parte delle richieste parte dalle donne ma aumentano gli uomini che ora sono il 30% dei pazienti. Le tecniche antirughe piu' usate sono la combinazione di piu' terapie, dalle punture ai peeling al botulino per singolo paziente e per l'anno nuovo e' prevista anche l'autorizzazione da parte dell' Agenzia italiana del farmaco dell'uso della tossina botulinica anche per le rughe degli occhi. Fino a questo anno, infatti, la sostanza e' autorizzata solo per le rughe della fronte'', conclude Marciani.  
