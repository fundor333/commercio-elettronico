#titolo Parlamento Ue modifica calendario, 12 trasferte in Alsazia - Politica estera, sicurezza e difesa - ANSA Europa
  STRASBURGO - Le  'trasferte' del Parlamento europeo  nella sede di Strasburgo nel 2013 torneranno ad essere 12, come previsto dai Trattati e come imposto dalla Corte di giustizia europea. 
   
 La plenaria oggi ha approvato (494 si', 147 no, 50 astenuti) la modifica del calendario che si e' resa necessaria dopo la sentenza della Corte che ha dichiarato illeggittimo il  tentativo di taglio  a 11 delle trasferte (adottato nel 2011 su pressione della maggioranza, favorevole alla sede unica di Bruxelles) con l'escamotage di avere, nel 2012 e 2013, due mini-plenarie da due giorni ciascuna calendarizzate nel corso della stessa settimana. 
   
 Lo scorso anno la doppia sessione si e' tenuta dal 22 al 26 ottobre. Per il 2013 era previsto di avere nuovamente la stessa doppia sessione tra il 21 ed il 25 ottobre. Nel  calendario modificato  oggi e' stata aggiunta una sessione che si terra' dal 7 al 10 ottobre. 
   
    
