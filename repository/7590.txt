#titolo Anfia, Giletta a capo sezione veicoli per servizi ecologici - I Protagonisti - Motori
  ROMA - Novita' all'interno della sezione 'Veicoli per servizi ecologici' del gruppo Anfia. Il settore, che raggruppa i produttori di allestimenti per l'igiene urbana e per la raccolta e il trasporto di rifiuti solidi e liquidi, ha eletto Guido Giletta, presidente della Giletta Spa, alla presidenza della sezione per il triennio 2013-2015. La sezione ha inoltre rinnovato il proprio consiglio direttivo, anch'esso in carica per il prossimo triennio e composto da Antonella Mazzocchia (Fratelli Mazzocchia Srl), Corrado Mazzarello (Farid Industrie Spa) e Luigi Cappellotto (Cappellotto Spa).          Guido Giletta subentra a Paolo Martinelli, venuto a mancare lo scorso novembre.     Tra i prossimi impegni della Sezione in favore della crescita, dell'aggregazione e dello sviluppo professionale delle aziende associate,  si segnala anche la partecipazione  a ''SAL.VE'' Salone dei Veicoli Ecologici, che tornera' a Rimini Fiera, con il patrocinio esclusivo di Anfia, in occasione dell'edizione 2013 di Ecomondo - Fiera Internazionale  del Recupero di Materia e di Energia e dello Sviluppo Sostenibile (6-9 novembre 2013).  
