#titolo Design: Expo revestir raddoppia, attesi 45mila visitatori - Notiziario Design
     (ANSA) - MILANO, 6 FEB - Oltre 240 espositori di cui 50
stranieri, e una partecipazione prevista di 45mila visitatori
provenienti da 60 paesi. Sono i numeri di Expo Revestir, la piu'
importante fiera del Sudamerica dedicata ai materiali da
finitura e al design di interni che si terra' dal 5 all'8 marzo
a San Paolo, in Brasile. 
   La manifestazione in due anni ha raddoppiato le superficie
espositiva, passando da  20mila a 40mila metri quadrati di
spazio dedicato a espositori, architetti e designer. Al centro
prodotti che vanno dalle ceramiche ai sanitari, fino alle pietre
ornamentali e alla rubinetteria, e lo studio sui nuovi utilizzi
di materiali come il legno, il vetro o il cemento. In
contemporanea a Expo Revestir e' in calendario l'11esimo
International forum of architecture and construction, che
riunira' nella metropoli brasiliana oltre tremila professionisti
del mondo dell'architettura e delle costruzioni. (ANSA).
