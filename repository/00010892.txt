#titolo Bernard Chretien nuovo direttore generale di Renault Italia - I Protagonisti - Motori
  ROMA - Bernard Chretien sara' dal prossimo primo marzo il nuovo direttore generale di Renault Italia. Subentra a Jacques Bousquet che assume l'incarico di vicepresidente aftersales del Gruppo Renault. 
Gia' direttore marketing di Renault Italia tra il 1993 e il 1997, Chretien era attualmente direttore generale di Renault Belgio Lussemburgo. Nato a Lille nel 1956, Chretien si e' laureato all'Ecole des Hautes Etudes Commerciales. E' entrato in Renault nel 1981 come venditore alla filiale di Courbevoie. Nel 1982, raggiunge il servizio pubblicita' della direzione commerciale Francia e nel 1989 ne assume la responsabilita' dopo essere stato capo vendita alla filiale di Versailles. Dopo la parentesi italiana nel 1993 nel 1997 viene nominato direttore generale di Renault Svizzera. Nel 2001 assume la carica di direttore marketing e comunicazione di RCI Banque.  Chretien raggiunge poi la direzione commerciale Europa di Renault dove viene nominato direttore generale di Renault Slovenia e nel 2006 assume l'incarico di Direttore Generale di Renault Repubblica Ceca pilotando anche l'attivita' commerciale del territorio composto da Repubblica Ceca, Slovacchia e Ungheria.  
