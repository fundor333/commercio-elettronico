#titolo Expo 2015: Gnudi e Babbi, grande occasione ma tempi stretti - In Viaggio
  "L' Expo è una grande occasione, bisogna saperla organizzare. Abbiamo fatto molte riunioni con le Regioni chiedendo loro di attrezzarsi con eventi particolari che consentano di costruire 'pacchetti' per i viaggiatori". Così il ministro del Turismo Piero Gnudi, al FORUM ANSA. "Siamo convinti che l'Expo sia una opportunità, un prodotto Italia nel mondo. L'Expo è una sfida e i tempi sono strettissimi", ha aggiunto il direttore dell'Enit, Andrea Babbi. "L'Expo - ha precisato - non finisce il giorno in cui si chiudono i padiglioni: la ricaduta è più lunga nel tempo: così è stato a Barcellona e a Pechino. In termini di immagine per l'Italia Expo è opportunità immensa". "Bisognerebbe parlare anche di budget, non è un tema secondario", ha aggiunto il presidente Enit, Pierluigi Celli. 
    
