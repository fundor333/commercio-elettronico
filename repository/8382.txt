#titolo Sudan-Sud Sudan: Pittella,'incoraggiante' accordo su greggio - Politica estera, sicurezza e difesa - ANSA Europa
     (ANSA) - BRUXELLES, 13 MAR - L'accordo raggiunto ieri ad
Addis Abeba tra Sudan e Sud Sudan per riattivare l'estrazione
del petrolio ''rappresenta un segnale positivo e promettente per
il seguito dei negoziati tra i due Paesi''. Lo afferma in una
nota il vice-presidente vicario del Parlamento europeo, Gianni
Pittella.    ''L'estrazione del greggio ferma dall'inizio dell'anno sta
avendo pesanti ripercussioni sulla gia' delicata situazione
economica. Aver sbloccato i nodi negoziali legati al petrolio fa
ben sperare sulla capacita' di Khartoum e Giuba di trovare un
accordo anche sul contenzioso rispetto alle nuove frontiere e
sulla demilitarizzazione di aree cuscinetto - sottolinea
l'europarlamentare del Pd - Sudan e Sud Sudan si trovano oggi ad
un appuntamento fondamentale con la propria  storia, se davvero
questi due paesi vogliono dedicarsi alla stabilizzazione delle
proprie economie, non c'e' strada alternativa alla conclusione
pacifica dei negoziati in corso''.    ''L'Unione Europea - conclude Pittella - non puo' commettere
l'errore di sottovalutare la posizione chiave che Sudan e Sud
Sudan occupano nel delicato quadro geopolitico di quest'area del
mondo perche' un esito negativo dei negoziati destabilizzerebbe
l'intera area del Sahel e del Nilo''. (ANSA).
