#titolo Usa: Carnival Triumph in porto, finita odissea  - Crociere e Traghetti - Mare
  (ANSA-AFP) - MOBILE (USA), 15 FEB - La nave da crociera in avaria  Carnival Triumph  è arrivata nel porto di Mobile in Alabama, nel sud degli Stati Uniti, al termine di una crociera da incubo per i circa 4.000 passeggeri e membri d'equipaggio. Nel finesettimana un incendio in sala macchine aveva lasciato la nave senza motori e senza elettricità nel Golfo del Messico, con le cucine e i bagni bloccati. La Triumph è stata rimorchiata per giorni, mentre i passeggeri andavano avanti a panini in condizioni igieniche disastrose. (ANSA-AFP)  
