#titolo Montezemolo,M5S ha grande responsabilità - Politica
     (ANSA) - MIRANDOLA (MODENA), 15 MAR - Nell'attuale panorama
politico con un nuovo governo ancora da formare "Grillo ha una
grande responsabilità perchè è facile aver saputo interpretare
la domanda di cambiamento, cosa legittima, però è molto più 
difficile dalla protesta passare alla proposta". Lo ha detto il
presidente della Ferrari, Luca Cordero di Montezemolo
aggiungendo che ora occorre "mettersi insieme per cercare un
governo di scopo: il senso di responsabilità - ha concluso -
deve coinvolgere tutti".
