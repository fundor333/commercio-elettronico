#titolo Egitto: Ashton, Ue in campo per transizione a governo civile - Altre news - ANSA Europa
     (ANSA) - BRUXELLES, 18 LUG - L'Unione europea ''continuera'
a fare tutto il possibile per sostenere una transizione pacifica
e ordinata ad un governo civile e democratico in Egitto''. Questo il messaggio lanciato dell'alto rappresentante Ue per la
politica estera, Catherine Ashton, subito prima della sua
partenza per Il Cairo.   In occasione della sua visita ufficiale, Ashton incontrera' il
neopresidente Mohamed Morsi e il capo supremo dei militari, il
maresciallo Hussein Tantawi. ''L'Egitto gioca un ruolo chiave
nel mondo arabo - ha detto Ashton - e un partner affidabile
negli affari internazionali, quindi passi in avanti in Egitto
sono cruciali per la costruzione della democrazia in Medio
Oriente e Nord Africa''. L'Ue' e' consapevole delle sfide da
affrontare, ma ''continuera' a rimanere accanto all'Egitto e al
suo popolo nella loro richiesta per una democrazia piu' profonda
e un'opportunita' economica''.    Nel corso della sua visita di
oggi e domani nella capitale egiziana, Ashton aprira' una
conferenza sul ruolo delle donne nel paese, in ambito politico,
economico, sociale. ''Dall'inizio le donne hanno giocato un
ruolo chiave nella rivoluzione - ha spiegato l'alto
rappresentante Ue - e sono di ispirazione per noi tutti. Per
questo sono felice di aver organizzato questa conferenza su
''Donne egiziane: la strada da seguire''.(ANSA)
           
