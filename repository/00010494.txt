#titolo Giunta Fvg proroga sconti su carburanti - Friuli Venezia Giulia
     (ANSA) - TRIESTE, 14 MAR - Gli sconti regionali su benzina e
gasolio, in scadenza il 31 marzo, saranno garantiti per altri
per 3 mesi fino al 30 giugno: 14 cent su benzina e 9 cent su
gasolio; 21 e 14 centesimi per i comuni montani o parzialmente
montani. Lo ha confermato la Giunta Fvg, accogliendo la proposta
dell'assessore alle Finanze che ha spiegato come sia stata una
decisione collegiale e condivisa, assunta all'unanimita'
dall'Esecutivo regionale e motivata dalla grave crisi
economico-sociale.
