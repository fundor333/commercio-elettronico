#titolo TURISMO: SISTEMA RICETTIVO TRA EVOLUZIONE E TRASFORMAZIONE - Turismo Calabria
     (ANSA) - CATANZARO, 29 MAG - L'evoluzione dell'offerta 
calabrese negli ultimi cinque anni: 2.287 sono oggi le strutture 
con 196.715 posti letto disponibili.    Il sistema ricettivo regionale negli anni si e' trasformato 
adeguandosi in modo naturale a quelle che sono le nuove esigenze 
dei turisti non convenzionali che preferiscono i Bed & Breakfast 
agli alberghi e gli agriturismi ai villaggi, fenomeno che 
attualmente persiste legato al diffondersi di un turismo 
indipendent, fatto di low cost, short break, last minute e 
internet, che mette in evidenza il continuo e rapido evolversi 
del segmento della 'domanda'.    Gli esercizi extralberghieri che oggi rappresentano il 64% 
dell'offerta ricettiva complessiva, nel 2005 rappresentavano il 
42%. Il fenomeno e' opposto se si considerano i posti letto 
offerti da questo tipo di strutture, che rappresenta oggi il 
49,6% dell'offerta rispetto al 55% del 2005. Questa 
trasformazione nella composizione percentuale degli esercizi e 
dei posti letto e' conseguenza 'dell'effetto sostituzione' fra 
le diverse tipologie ricettive; infatti a fronte di una notevole 
diminuzione dei campeggi e villaggi (tipologia ricettiva che 
offre un elevato numero di posti letto per struttura) si e' 
assistito in questi anni al 'boom' di una nuova tipologia 
ricettiva (di piccole dimensioni) i B&B che da 154 del 2005 
diventano 744 del 2009 con un aumento in termini di posti letto 
del 79,5%.(ANSA).
