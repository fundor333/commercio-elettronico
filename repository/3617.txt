#titolo Nautica: dal Big Blu in scena il festival del Mare - Nautica e Sport - Mare
     (ANSA) - ROMA, 22 FEB - Festival del Mare il 23 febbraio
nell'ambito di Pelagos Sea Heritage, l'isola culturale dedicata
al mare organizzata alla Fiera di Roma nell'ambito del salone
nautico Big Blu. Il festival ogni anno raccoglie centinaia di
contributi da professionisti e neofiti e propone tanti inediti
audiovisivi e opere letterarie. Il concorso prevede
principalmente una sezione Video e una Fotografica, distinte in
ulteriori micro aree. Per la sezione Video: Lungometraggi,
Cortometraggi, Debuttanti e Life&Nature.  Per la sezione
Fotografica: Ambiente, Macrofotografia, Elaborazione digitale,
Acqua, Reportage Mediterraneo e - per la prima volta - la
categoria Amatoriale. Le opere pervenute sono circa 100 per il
Video e 300 per la Fotografia, provenienti da: Francia, Usa,
Spagna, Norvegia, Repubblica Ceca, Serbia, Svizzera, Montenegro,
Polonia.(ANSA).
