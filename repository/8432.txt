#titolo Autostrade: Autovie, da domani lavori di manutenzione - Autovie Venete
     (ANSA) - PALMANOVA (UDINE), 7 GEN - Controllo e manutenzioni
degli impianti di illuminazione in alcuni tratti autostradali si
terranno sulla A4 domani, 8 gennaio, dalle ore 9.00 alle 16.00,
con la chiusura - in direzione Venezia - di un centinaio di
metri della corsia di marcia tra la barriera di Trieste Lisert e
Redipuglia.    Lo rende noto la concessionaria Autovie Venete. Stessa
tipologia di intervento, mercoledi' 9 gennaio, sempre dalle 9.00
alle 16.00, tra Redipuglia e Villesse in direzione Venezia, tra
lo svincolo di uscita e quello di entrata di Redipuglia. 
   Controlli di routine verranno effettuati sulle strutture di
sicurezza della A23 Palmanova-Udine sud, l'8 e 9 gennaio durante
il giorno, con chiusura alternata delle corsie di marcia,
sorpasso o emergenza in entrambe le direzioni. (ANSA).
