#titolo Arriva in Italia la rete di assistenza AutoCrew di Bosch - Speciali - Motori
  ROMA - Forte di una presenza in Europa gia' consistente, sbarca anche in Italia la rete di assistenza AutoCrew di Bosch: l'officina di quartiere per chi ha bisogno di un semplice controllo, di un tagliando o di un intervento di manutenzione per l'automobile, che offre qualita' e garanzia a prezzi competitivi. La prima officina AutoCrew verra' inaugurata domani a Cirie', in provincia di Torino, e sara' solo il primo passo di un progetto di espansione che prevede la diffusione di questo nuovo servizio targato Bosch in tutta la Penisola. L'obiettivo di Bosch, produttore tedesco di componenti per l'industria automobilistica di riconosciuta qualita' e serieta', e' quello di realizzare una rete capillare e altamente professionale di officine AutoCrew, che siano in grado di assistere l'automobilista per l'intero ciclo di vita della sua vettura.     Secondo i dati forniti dall'Osservatorio Autopromotec, rassegna espositiva internazionale delle attrezzature per meccanici, nel 2011 gli italiani hanno speso per riparare l'auto circa 30 miliardi di euro, che significa un incremento di 700 milioni rispetto al 2010. Un risultato dovuto anche alla crisi del mercato, che ha drasticamente ridotto l'acquisto di auto nuove, costringendo gli italiani ad investire soldi per ripristinare la vecchia auto. Come risposta alle rinnovate esigenze il gruppo Bosch porta in Italia AutoCrew, un network internazionale di officine affidabili e di qualita' con una gamma completa di servizi e assistenza multimarca.     La rete Auto Crew puo' contare proprio sulla notorieta' del marchio Bosch legata all'ampia offerta di servizi per l'auto, all'elevata competenza tecnica e alle gia' 1.500 officine Bosch Car Service presenti in Italia. I partner AutoCrew offrono un' alternativa efficiente e conveniente rispetto alle officine autorizzate delle case auto.     La gamma dei servizi offerti dalle officine AutoCrew prevede, tra l'altro, Assistenza multimarca, manutenzione di qualita' e buon rapporto qualita'-prezzo, riparazioni, tagliandi, revisioni, sistemi di iniezione benzina e diesel, frizione, freni, sterzo, pneumatici, assetto ruote, utilizzo di ricambi Bosch, utilizzo di strumenti di diagnosi di ultima generazione, onesta', cordialita' e competenza.  
