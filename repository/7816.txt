#titolo Argentina in festa, Higuain nuovo Batistuta - Visto da...
  (ANSA) - BUENOS AIRES -Â  Andare in ufficio accompagnati da una goleada della Seleccion: giornata di gloria per Buenos Aires e altre citta' argentine, che hanno fatto festa per la vittoria della squadra di Diego Armando Maradona contro la Corea del Sud, partita cominciata di buon mattino nel Paese, alle 8.30 ora locale. 
 Buenos Aires sogna ormai con gli ottavi di finale, visto chela prossima partita - martedi' contro la Grecia - viene ormai considerata come una pura formalita' per il passaggio alla fase successiva. A Buenos Aires, subito dopo il fischio finale del 4-1 con ilquale la Nazionale ha battuto la squadra asiatica, i tifosi si sono radunati in alcuni punti della citta', in particolareall'Obelisco, pieno centro della megalopoli argentina; oltre che nella plaza San Martin e al Parque Centenario, dove le autorita' locali hanno allestito due megaschermi tv. 
 Sempre all'Obelisco, e' spuntata, per iniziativa di un gruppo di 'hinchas' (tifosi), una gigantesca immagine gonfiabile con la faccia di Maradona, cosi' come era gia' successo sabato scorso,dopo la vittoria contro la Nigeria.       I media locali hanno messo in evidenza tra l'altro le tre reti segnate dal finora goleador del 'Mundial' Gonzalo Higuain, che - afferma in un grande titolo nella sua edizione web il quotidiano Clarin - ormai e' ''il nuovo Batistuta''.       Lo stesso giornale aggiunge che e' stata ''una goleada per continuare a sognare''. 
 La valutazione di un altro quotidiano, La Nacion, e' invece meno entusiastica: ''A un passo dagli ottavi, la Seleccion 'golea' ma ancora non si sente completa''.   In molti commenti alle tv e di tanti tifosi l'allegria e'comunque accompagnata dalla prudenza, perche' - si ricorda a Buenos Aires' - la strada dei Mondiali e' ancora lunga.  
