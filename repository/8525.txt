#titolo Cresce protesta portuali Olbia, gazebo davanti Isola Bianca - Autorit√† Portuali Sardegna - Mare
     (ANSA) - OLBIA, 4 MAR - Nuova manifestazione di protesta dei
sindacati che questa mattina hanno allestito un gazebo 
all'esterno della stazione marittima nel porto dell'Isola Bianca
di Olbia per ricordare la grave situazione che vivono i 33
dipendenti della Compagnia portuale Filippo Corridoni, in cassa
integrazione dall'1 febbraio scorso.    La societa' e' stata messa in ginocchio dalla crisi del porto
di Olbia, dalla diminuzione dei traffici passeggeri e merci,
dalla sospensione di alcuni collegamenti strategici che hanno
accelerato il tracollo della compagnia portuale, con la
definitiva cassa integrazione per buona parte dei suoi
dipendenti. Per Luigi Birardi, uno dei cassaintegrati della
Corridoni, ''la crisi dei trasporti via mare riflette la
situazione economica locale''.    La Filt-Cgil territoriale ha avviato una serie di incontri
con soggetti privati e istituzioni nel tentativo di trovare
nuove strategie per cercare di non perder i posti di lavoro. (ANSA).
