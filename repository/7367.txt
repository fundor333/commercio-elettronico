#titolo Aci, Sticchi Damiani eletto vice presidente FIA - I Protagonisti - Motori
  ROMA - Si consolida il ruolo dell'Italia nello scenario mondiale dello sport. Il presidente dell'ACI, Angelo Sticchi Damiani, e' stato infatti nominato vice presidente della FIA - Federazione Internazionale dell'Automobile - l'organismo che riunisce 230 organizzazioni sportive e motoristiche di 134 Paesi. 
La nomina, avvenuta nel corso dell'Assemblea Generale della FIA, consolida il ruolo sempre piu' determinante dell'Italia nello scenario mondiale dello sport automobilistico. Angelo Sticchi Damiani subentra al dimissionario Enrico Gelpi.  
