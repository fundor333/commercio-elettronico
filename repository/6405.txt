#titolo Laetitia Casta - Protagonisti
La giuria di Venezia 69? ''Sara' come una famiglia'' dice Laetitia Casta, tra i giurati della Mostra del cinema presieduta dal regista americano Michael Mann con i registi Ari Folman, Matteo Garrone, Ursula Meier, Peter Ho-Sun Chan, Pablo Trapero, l'artista Marina Abramovic, l'attrice inglese Samantha Morton. La bella francese, che ha passato le vacanze in Italia, e' al debutto nel ruolo: ''e' la prima volta che mi capita, lo faccio con il cuore come tutto il resto che faccio''. Tre figli, due - Orlando e Athena - avuti dal compagno e collega Stefano Accorsi, la Casta dice di non avere ''particolari curiosita''' e che ''la selezione e' molto bella, eccitante per il numero di film e per una persona come me che adora il cinema in generale piu' che giudicarlo''. Difficile immaginarla in tanta dolcezza come un membro tosto della giuria di Venezia 69. ''Ma io sono pronta a discutere per un film, sono abituata, lo faccio con gli amici. Sono abituata a comunicare le emozioni''. Quanto alla Mostra del cinema ''la rispetto perche' qui il cinema e' una cosa ancora autentica, non c'e' l'interesse commerciale''.  VAI ALLO SPECIALE  
