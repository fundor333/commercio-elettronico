#titolo Il Leonardo 'olistico' visto da Fritjof Capra - Ricerca e Istituzioni - Scienza&Tecnica
  Leonardo è stato il precursore della scienza 'olistica' moderna: è l'inedito ritratto del celebre genio italiano realizzato de Fritjof Capra, autore del popolare 'il Tao della fisica'. Davanti al pubblico del Festival della Scienza di Genova, il fisico austriaco racconta aspetti poco noti del percorso scientifico di Leonardo dallo studio dei sistemi dinamici complessi fino alla ricerca del 'segreto' scientifico e metafisico della vita.   “Leonardo produsse una sintesi unica di arte, scienza e tecnologia – ha spiegato Capra – che rappresenta ancora oggi di grande rilevanza”. Dopo aver analizzato per anni buona parte delle oltre 6000 pagine di scritti scientifici prodotti dal genio rinascimentale e identificato osservazioni e tesi in anticipo sui tempi e fino ad oggi dimenticate, Capra ha voluto sottolineare l'interdisciplinarieta' del lavoro di Leonardo e la sua visione 'olistica' del mondo.    “Nella scienza moderna – ha proseguito Capra - gli ambiti di studio sono sempre piu' specializzati, non permettono quindi di comprendere i problemi più complessi dove è necessario un alto con un grado interdisciplinarietà”. Ripercorrendo alcune dei campi di studio dell'opera scientifica di Leonardo, dalla dinamica dei fluidi alla geologia, passando per la meccanica, la scienza del volo fino all’anatomia, si ritrova il costante tentativo di cercare il segreto della vita. “Le idee di Leonardo precorrono le tesi della moderna scienza in chiave olistica. Nonostante fosse il genio delle macchine non aveva una concezione meccanicistica del mondo”.  
