#titolo Rachida Dati - Protagonisti
PARIGI - Fine del toto-papà: Dominique Desseigne, amministratore delegato del gruppo di casinò e hotel di Lucien Barriere, è il padre della figlia dell'ex guardasigilli francese Rachida Dati, la piccola Zohra, nata il 2 gennaio del 2009. La Dati, attuale eurodeputata e sindaco del VII arrondissement di Parigi, secondo il settimanale Le Point, avrebbe riconosciuto Desseigne davanti ai giudici, come il padre di Zohra. Contattato dal giornale Desseigne ha confermato l'informazione mentre la Dati, che ha sempre voluto tenere segreta l'identità' del papà di sua figlia, l'ha smentita.  
