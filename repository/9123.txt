#titolo Beyonce' - Protagonisti
WASHINGTON - "C'era molto freddo, non mi sentivo a mio agio a cantare dal vivo, non potevo rischiare che qualcosa andasse storto per il Presidente Obama. Ma è una pratica molto diffusa...". Beyoncé, presentando la sua esibizione durante l'intervallo della conferenza stampa per il Superbowl, torna sul famoso caso del playback all'Inauguration day. 
 Ma prima si prende una bella soddisfazione che sa di vendetta. Appena arrivata sul palco, davanti a centinaia di giornalisti, invita tutti ad alzarsi e sfodera una splendida performance dell'inno americano. Quindi incassa gli applausi, e calmissima, quasi con un tono di sfida, chiede al pubblico: "Qualche domanda?". 
 Infine, rispondendo cortesemente alla stampa conferma che domenica allo stadio di New Orleans canterà live.  
