#titolo Acquedotto ancora rotto, Livorno a secco - Toscana
     (ANSA) - LIVORNO, 13 MAR - Va a rilento il ripristino
dell'acquedotto a Livorno, dove la rottura di un collettore,
ieri per il maltempo, ha lasciato senz'acqua gran parte della
citta'. La notte scorsa si e' rotta la tubatura-bypass che
avrebbe dovuto garantire il parziale ripristino del servizio
idrico. Le scuole sono rimaste chiuse in gran parte della
citta': in giornata le autorita' decideranno se domani potranno
riaprire. L'approvvigionamento di ospedali, presidi sanitari e
carcere avviene con autobotti.
