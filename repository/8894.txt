#titolo Vino: piu' rigoroso protocollo ambientale Prosecco Docg - Speciali - Terra&Gusto
  PIEVE DI SOLIGO (TREVISO), 15 DIC - Sara' ancora piu' rigoroso di quello introdotto negli anni scorsi il Protocollo vinicolo adottato dai vitivinicoltori dell'area del prosecco superiore Conegliano Valdobbiadene.    Se n'e' parlato oggi, a Pieve di Soligo, nel corso di un incontro in cui sono stati illustrati i dati economici del distretto.     Il documento, voluto dal Consorzio di tutela e  nato con l'obiettivo di ridurre sempre piu' i fitofarmaci in vigneto e sostituire i piu' tossici con quelli a minore impatto ambientale, nel 2013 diventera' ancora piu' restrittivo e completo, con una limitazione ulteriore dei prodotti che e' possibile utilizzare.     Malgrado la piovosita' della scorsa primavera, hanno rilevato gli esperti, gia' quest'anno i viticoltori che hanno osservato le prescrizioni del protocollo si sono impegnati a contenere i trattamenti fitosanitari sostituendo al tempo stesso i prodotti piu' tossici con quelli di fascia verde, ovvero a minore impatto ambientale. I risultati, che saranno valutati prossimamente con attenzione, si preannunciano comunque gia' soddisfacenti, nella direzione di una viticoltura sempre piu' 'green'.    I contenuti del documento sono stati spiegati agli addetti ai lavori nel corso di una ventina di incontri su tutta l'area nei quali sono state distribuite oltre 6 mila copie del testo.  
