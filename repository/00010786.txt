#titolo Rifiuti: Ue, in Italia 34% smaltiti compost o riciclo - Ambiente ed energia - ANSA Europa
  In Italia nel 2011 sono stati generati  535 chili di rifiuti pro-capite , di questi 505 sono stati trattati, ma solo il 34% riciclati o trasformati in compost, contro la media Ue-27 del 40%. Secondo i dati diffusi da Eurostat, in Italia il 49% e' stato conferito in discarica, il 17% in inceneritore, il 21% riciclati, e il 13% trasformati in compost. 
 
Nel 2011 circa il 40% dei rifiuti municipali trattati nell'area Ue-27 sono stati  riciclati o trasformati in  compost , contro il 27% del 2001. In Ue e' stata di 503 kg la media dei rifiuti municipali generati a persona, e 486 i trattati. I rifiuti sono stati smaltiti in vari modi: il 37% in discarica, il 23% all'inceneritore, il 25% riciclati e il 15% trasformati in compost, contro il 56% dei rifiuti in discarica nel 2001, il 17% inceneriti, il 17% riciclati e il 10% in compost. 
 
La quantita' dei rifiuti municipali generati varia fortemente a seconda degli Stati Membri. La  Danimarca, con 718 chili pro-capite detiene primato , seguito da Lussemburgo, Cipro e Irlanda, con volumi che si situano tra i 600 ed i 700 chili a persona. L' Italia  si trova assieme a Germania, Paesi Bassi, Malta, Austria, Spagna, Francia e Regno Unito, con volumi compresi tra i 500 ed i 600 chili. Secondo quanto rilevato da Eurostat per il 2011. Il riciclo e' piu' frequente in Germania. 
 
La  Repubblica federale tedesca si attesta quale paese piu' virtuoso , con un tasso del 63% tra riciclo e trasformazione in compost dei rifiuti trattati. 
 
Il piu' alto ricorso all'inceneritore si registra in Danimarca (54%) e il compostaggio in Austria (34%). Mentre il piu' alto tasso di rifiuti smaltito in discarica si registra in Romania (99%).   
