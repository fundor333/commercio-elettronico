#titolo Germania in festa, e ora arriva l'Inghilterra - Visto da...
  (ANSA) - BERLINO - La Germania allo stadio Soccer City di Johannesburg si e' salvata con un po' di fortuna e la benevolenza del Ghana da una esclusione anticipata dai mondiali in Sudafrica, dove ora si trova davanti come avversaria quell'Inghilterra battuta ai rigori l'ultima volta ai mondiali del 1990 nella semifinale di Torino, ma contro la quale aveva perso per 2-4 la finale del 1966.  (ASCOLTA AUDIO) 
 Festeggiamenti e cortei di auto hanno movimentato la notte in Germania dove il passaggio agli ottavi di finale grazie alla vittoria 1-0 sul Ghana e' stato celebrato non solo da alcuni milioni di tedeschi, ma anche dalla minuscola comunita' ghanese di Germania. Grazie infatti alla vittoria dell'Australia sulla Serbia, anche la nazionale africana e' rimasta in corsa al mondiale come unica squadra del continente africano.   Il gol del tedesco di origine turca Mesut Oezil ha salvato non solo la nazionale tedesca da una vergognosa esclusione dal mondiale partito baldanzosamente con il 4-0 inferto all'Australia, ma anche il posto del suo allenatore, il cinquantenne Joachim Loew detto Jogi, che ha puntato tutte le sue carte sul riungiovanimento e l'apertura del gioco tedesco, cercando di fare funzionare la nazionale come una omogenea squadra di club. 
 Loew in caso di sconfitta avrebbe fatto le valigie. Il risultato non e' ancora perfetto ma la nazionale tedesca e il suo allenatore per ora restano in gara.  
