#titolo Speranza Falciano è la prima donna vicepresidente dell’Infn - Ricerca e Istituzioni - Scienza&Tecnica
  Speranza Falciano è il nuovo vicepresidente dell’Istituto Nazionale di Fisica Nucleare (Infn). E’ la prima donna a rivestire questa carica e affianca l’altro vicepresidente dell’istituto, Antonio Masiero. 
 La nomina è arrivata dopo quella a membro della giunta esecutiva dell’Infn, del dicembre 2011, ed anche allora era stata la prima donna ad entrare nella giunta. In precedenza Falciano ha diretto la sezione di Roma 1 dell'Infn, presso l’università Sapienza.  
 Nata a Roma 58 anni fa, Speranza Falciano, ha due figli ed  è  un fisico sperimentale. Ha lavorato al Cern di Ginevra in numerosi esperimenti, attualmente è membro della collaborazione Atlas, l’esperimento che insieme al Cms ha permesso la scoperta del bosone di Higgs. E’ autrice di circa 300 pubblicazioni scientifiche su riviste internazionali.  
