#titolo Un terzo tumori legato a errori a tavola - Scienza e Medicina
     (ANSA) - ROMA, 13 MAR - Una dieta sana e corretta, abbinata a
niente fumo, poco alcol e movimento, e' il primo alleato per la
prevenzione delle malattie oncologiche che, ''nel 35% dei
casi'', sono legate agli errori a tavola. Lo ha ricordato il
presidente della Lega italiana per la lotta ai tumori, Francesco
Schittulli, presentando la XII Settimana nazionale per la
prevenzione oncologica, che si concentra sulla diffusione delle
buone abitudini alimentari, mettendo in campo cinque chef
italiani di fama internazionale.
