#titolo Tirreno: Rodriguez vince 5/a tappa, Froome leader  - Altri Sport
Joaquin Rodriguez (Team Katusha) ha vinto per distacco la 5/a tappa della 48/a Tirreno-Adriatico di ciclismo, da Ortona a Chieti, lunga 230 chilometri. Lo spagnolo ha preceduto l'olandese Bauke Mollema (Blanco), secondo, e Alberto Contador (Saxo bank), terzo.    L'inglese Chris Froome (Team Sky) è il nuovo leader della classifica generale, dopo avere soffiato la maglia azzurra al polacco Michal Kwiatkowski (Omega Pharma-Quick Step): ha un vantaggio di 20" su Contador e Vincenzo Nibali (Astana). Quarto lo stesso Kwiatkowski, a 24", e quinto Chris Horner (Radio Shack), a 37". 
 PARIGI-NIZZA; VITTORIA DELL'AUSTRALIANO PORTE  - L'australiano Richie Porte, 28 anni, ha vinto la 71/a edizione della Parigi-Nizza di ciclismo, che si é conclusa oggi, con la cronoscalata di Col d'Eze. Sui 9,6 chilometri del percorso, il corridore del Team Sky si è imposto davanti allo statunitense Andrew Talansky (Garmin-Sharp), staccato di 23"; terzo il colombiano Nairo Quintana (Movistar), a 27", quarto Jean-Christophe Peraud, a 32"; quinto Tejay Van Garderen (Bmc), a 52". Primo degli italiani Diego Ulissi (Lampre-Merida), a 1'00", settimo, seguito da Michele Scarponi (Lampre-Merida), ottavo a 1'03". Porte aveva vinto anche la 5/a tappa, da Chateauneuf du Pape a la Montagne de Lure (176 km) e in quell'occasione ha indossato la maglia gialla che non ha più mollato.  
