#titolo Porti: a marzo delegazione cinese in visita a Taranto - Porti e Logistica - Mare
  (ANSA) - TARANTO, 07 GEN - Gli esperti dello  Shanghai  International Shipping Institute  (Sisi) visiterano a marzo il porto di Taranto. Della delegazione cinese - spiega l'Autorita' portuale ionica - dovrebbero far parte anche alcuni componenti dello Shanghai International Port Group (sipg) e delle Ap di Shanghai e Shenzen. Gli esperti del Sisi hanno individuato nell'Ap di Taranto il partner occidentale nell'area mediterranea con il quale instaurare rapporti di collaborazione finalizzati ad individuare opportunita' d'investimento di capitali cinesi in Europa nel settore dello shipping. La visita rientra nell'ambito del programma di promozione dell'internazionalizzazione dei sistemi produttivi locali organizzato dalla Regione Puglia. 
(ANSA)  
