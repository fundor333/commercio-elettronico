#titolo In olio d'oliva il segreto per sentirsi sazi - Alimentazione - Salute e Benessere
     (ANSA) - ROMA, 15 MAR - Nell'olio d'oliva il segreto per
sentirsi sazi e mangiare meno: infatti un gruppo di ricercatori
europei ha scoperto che l'olio d'oliva stimola il senso di
sazieta' attraverso molecole aromatiche in esso contenute come
l''esenale'. Tali sostanze funzionano rallentando l'assorbimento
dello zucchero da parte del fegato e quindi ritardano
l'abbassamento della glicemia.    La ricerca, condotta da esperti tedeschi della Technische
Universit√§t di Monaco di Baviera (TUM) e dell'Universita' di
Vienna con il coordinamento di Peter Schieberle e Veronika
Somoza, avvalora anche i tanti dubbi sui cosiddetti cibi 'light'
o 'low fat': infatti mostra che questi cibi non stimolano il
senso di sazieta' e potrebbero altresi' portare a mangiare
maggiori quantita' di prodotto.    La ricerca si e' svolta in varie tappe. All'inizio i
ricercatori hanno chiesto a un gruppo di volontari di mangiare
yogurt magro ogni giorno in aggiunta alla propria dieta normale
e chiesto loro di aggiungere al prodotto uno tra diversi tipi di
oli, come l'olio di semi o l'olio d'oliva. Confrontando le
reazioni dei volontari e' emerso che coloro che mangiavano lo
yogurt con olio d'oliva erano piu' sazi e avevano nel sangue
alti livelli di serotonina, sostanza legata appunto al senso di
sazieta'.    Poi gli esperti hanno scoperto che il segreto dell'olio
d'oliva e' nascosto nelle sostanze aromatiche che lo
caratterizzano, come l'esenale. Infatti aggiungendo allo yogurt
dette sostanze, di nuovo i volontari si dicono piu' sazi. Per di
piu' coloro che mangiavano lo yogurt senza aroma ingerivano
mediamente ogni giorno 176 chilocalorie in piu', mentre coloro
che mangiavano quello 'aromatizzato' non modificavano il loro
introito calorico.    Infine gli esperti hanno cercato di capire come le molecole
aromatiche inducono sazieta': le sostanze aromatiche dell'olio,
come l'esenale, favoriscono il senso di sazieta' perche'
rallentano l'assorbimento degli zuccheri nel sangue e quindi
ritardano l'abbassarsi della glicemia.    Questa scoperta potrebbe aprire la strada allo sviluppo di
nuovi prodotti low-fat ma piu' sazianti. (ANSA).
