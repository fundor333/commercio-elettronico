#titolo Allarme pediatri Usa, troppo body building per teenager - Stili di vita - Salute e Benessere
     (ANSA) - NEW YORK, 19 NOV - Scatta l'allarme tra i pediatri 
per la mania del body-building tra gli adolescenti americani. Sono sempre di piu' infatti i ragazzi pronti a tutto per avere
un corpo da culturista. Secondo uno studio pubblicato oggi sulla
rivista Pediatrics, oltre il 40% dei ragazzi delle scuole medie
e superiori americane si esercita regolarmente - e in maniera
estenuante - in palestra, con l'obiettivo di aumentare la massa
muscolare. 
   Inoltre, il 38% ha sperimentato integratori di proteine, e il
6% ha gia' usato gli steroidi. Il sondaggio e' stato effettuato
nella zona di Minnepolis-St. Paul, ma i medici spiegano che si
tratta di un fenomeno nazionale. E di un fenomeni sempre piu'
preoccupante, soprattutto per i teenager, ancora nella fase
dello sviluppo. ''Negli ultimi 30 anni c'e' stato un cambiamento
notevole nell'immagine del corpo maschile'', ha detto il dottor
Harrison Pope, professore di psichiatria ad Harvard, coinvolto
nello studio.
