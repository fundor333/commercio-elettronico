#titolo TURISMO:PER STRANIERI VACANZE PIU' LUNGHE, CHIEDONO QUALITA' - Turismo Calabria
     (ANSA) - CATANZARO, 29 MAG - Arrivano meno stranieri in 
Calabria, ma fanno vacanze piu' lunghe e in strutture di 
qualita' elevata.    Nel 2009 la Calabria ha registrato da un lato un numero 
invariato di pernottamenti stranieri rispetto all'anno 
precedente (-0,2% ) dall'altro una diminuzione degli arrivi 
degli stessi -4,6%. Cio' si spiega con l'allungamento del 
periodo di soggiorno, del turista straniero, mediamente di circa 
mezza giornata (dai 6,7 giorni del 2009 ai 6,3 del 2008). Il 
dato e' emerso dall'elaborazione dei dati forniti dalle 
strutture ricettive calabresi al Sitr.    Contrariamente ai turisti stranieri, per quelli italiani si 
registra stabilita' negli arrivi (+0,2%) e decremento delle 
presenze -1%, circa 73.000 pernottamenti in meno rispetto al 
2008, con una leggera diminuzione del periodo di soggiorno (da 
5,4 del 2008 a 5,3 giorni nel 2009).    Una differenziazione fra i comportamenti dei turisti 
stranieri e italiani si percepisce anche nella scelta delle 
strutture ricettive per il pernottamento, infatti mentre gli 
italiani nel 2009 optano con maggior frequenza rispetto all'anno 
precedente per strutture alberghiere due stelle (+ 53% dei 
pernottamenti) a discapito dei tre stelle dove invece i 
pernottamenti diminuiscono del -10,7%, gli stranieri aumentano i 
pernottamenti negli alberghi con standard piu' elevati (quattro 
stelle) + 66% rispetto al 2008.(ANSA).
