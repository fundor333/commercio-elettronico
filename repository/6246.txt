#titolo Petrolio in mare: Capitaneria, chiazze greggio sparite - Rifiuti & Inquinamento - Ambiente&Energia
     (ANSA) - PESCARA, 22 GEN - Ne' i sommozzatori, ne' il sorvolo
con i mezzi aerei hanno rilevato altre chiazze di greggio nei
paraggi della piattaforma per l'estrazione del petrolio Rospo
Mare a largo delle coste adriatiche tra Vasto e Termoli. E'
quanto riferisce all'Ansa il capitano di vascello, Luciano
Pozzolano, direttore marittimo dell'Abruzzo e del Molise della
Direzione Marittima Guardia Costiera.    Le verifiche che proseguono interrotte dall'alba si sono
spinte perfino alle Tremiti: sembra quindi prendere piede
l'ipotesi che lo sversamento che ha prodotto l'allarme della
nottata possa essere dipeso o dalle condotte di pompaggio o
dalla nave appoggio stessa. Secondo quanto riferisce Pozzolano,
ora in superficie, forse per naturale evaporazione dei fumi, non
ci sono segni di presenze di petrolio, ma solo con l'arrivo del
piccolo scafo per le ricognizioni sul fondo marino sara'
possibile verificare se il petrolio si e' posato sul
fondo.(ANSA).
