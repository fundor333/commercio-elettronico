#titolo Ricatta l'amante, denunciata una donna - Basilicata
     (ANSA) - POTENZA, 16 MAR - Con l'accusa di tentata
estorsione, i Carabinieri hanno denunciato una donna di un paese
del Vulture-Alto Bradano, nel Potentino, che aveva minacciato
l'amante chiedendo ''una cospicua somma di denaro'' per non
rivelare a sua moglie la loro relazione extraconiugale. Al
termine delle indagini, la donna e' stata denunciata dai
Carabinieri della Compagnia di Venosa (Potenza) alla Procura
della Repubblica di Melfi (Potenza).
