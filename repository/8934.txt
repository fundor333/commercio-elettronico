#titolo Nautica: Gruppo Perini, a turco Akgul la direzione vendite - Nautica e Sport - Mare
  (ANSA) - GENOVA, 22 FEB - Il cda di Perini Navi Group ha annunciato la nomina di Burak Akgül e Vanni Marchini a  direttore generale Vendite e direttore generale Attivita' operative. Lo ha reso noto lo stesso gruppo, precisando che l'obiettivo e' di potenziare la conduzione e competitività del Gruppo verso i mercati internazionali.Burak Akgül, ad e direttore generale della Perini Istanbul-Yildiz, e' da 25 anni in Perini Navi Group. Vanni Marchini, ad e direttore generale del Cantiere Picchiotti di La Spezia, vanta una consolidata esperienza di oltre vent'anni come responsabile di Produzione del cantiere viareggino. 
"Sono felice per la nomina di Burak e Vanni, che da molto tempo hanno ricoperto ruoli cruciali nella gestione del Gruppo Perini Navi - ha dichiarato il presidente Perini Navi Group, Giancarlo Ragnetti -. Si tratta di due manager di alto livello, due personalità di spicco nel mondo della nautica, che ci aiuteranno a potenziare ulteriormente il management di fronte alle nuove grandi sfide del mercato nei prossimi anni".(ANSA).  
