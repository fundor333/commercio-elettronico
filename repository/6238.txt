#titolo Auto, nel 2013 possibile rialzo del 10,7% per mercato Italia - Industria e Mercato - Motori
  di Graziella Marino 
 BOLOGNA - Se dalle elezioni di primavera arrivera' una ripresa della fiducia, nel 2013 il mercato delle auto potrebbe risalire a 1.550.000 unita', in rialzo del 10,7% sul 2012, ma con un calo del 34% sulla media annua del periodo ante-crisi. La stima e' stata diffusa dal presidente del Centro Studi Promotor GL events Gian Primo Quagliano nella conferenza stampa di presentazione della 37ma edizione del Motor Show di Bologna. Quagliano ha pero' sottolineato che la ripresa del mercato nel 2013 rimarrÃ  "solo una boccata d'ossigeno" e sara' ''solo un rimbalzo del mercato'', in assenza di una ripresa dell'economia reale, necessaria "perchÃ© si delinei un vero e consistente recupero per le vendite di auto".     Perche' cio' accada infatti ''non basta che migliori l'umore dei consumatori'', ma occorre attuare ''il rilancio dell'economia", che "passa in primo luogo attraverso una redistribuzione del carico fiscale". Un compito che il presidente del Centro Studi Promotor GL events assegna al nuovo Governo che uscira' dalle urne che, in particolare, dovrÃ  "rimettere mano alla tassazione sull'automobile, soprattutto su carburanti e auto aziendali, e risolvere lo scandalo delle assicurazioni italiane, che sono le piÃ¹ care in Europa". 
In presenza di questa diversa politica economica, che deve essere adottata in primo luogo nella zona Euro non privilegiando piu' le esigenze della finanza ma soprattutto quelle dell'economia reale, secondo Quagliano ''il mercato italiano dell'auto potrebbe tornare a 2,2 milioni di vetture in pochi anni'', grazie agli acquisti per sostituzione, visto che ''abbiamo un parco autovetture di 35 milioni con una vita media di 15-16 anni''. Quindi ''il settore dell'auto deve smettere di piangersi addosso''. A gennaio, anche per il confronto con volumi molto depressi nel 2011, ''se i consumatori saranno meno spaventati, ci potra' gia' essere qualche piccolo dato in crescita'', ha detto Quagliano, rilevando che la ''ricchezza degli italiani e' pur sempre di 9 miliardi di euro''.     Per il Presidente del Centro Studi Promotor GL events, quindi, "chi parla di demotorizzazione, chi ipotizza scenari catastrofici per il futuro dell'auto condiziona pesantemente non solo le decisioni di acquisto dei consumatori, ma anche le politiche della pubblica amministrazione". Le prospettive del mercato mondiale dell'auto, infatti, ''sono di una lunga e prolungata crescita". La crisi del mercato dell'auto, precisa Quagliano, riguarda solo la zona Euro e soprattutto i paesi dell'Europa meridionale. Nel resto del mondo, invece, ''il mercato dell'automobile, grazie allo sviluppo dei mercati che una volta venivano definiti emergenti, sta andando veramente bene''. Inoltre la crescita si sta realizzando ''non con soluzioni rivoluzionarie, ma con auto tradizionali, anche se costantemente migliorate da un'industria automobilistica che Ã¨ molto attenta alle innovazioni''. Quindi, conclude  il presidente del Centro Studi Promotor GL events, ''la sfiducia nel futuro dell'automobile Ã¨ del tutto infondata''.  
