#titolo Equipaggiamenti Bosch per la Jeep Grand Cherokee EcoDiesel - Componentistica - Motori
  ROMA - Con l'arrivo nel mercato Usa della nuova Jeep Grand Cherokee con il motore VM EcoDiesel V6 3.0 prosegue il cammino per la diffusione dei propulsori alimentati a gasolio in un Paese, gli Stati Uniti, che fino ad oggi aveva privilegiato le unita' a benzina. ''La strada intrapresa da un marchio icona come Jeep - ha dichiarato Bernd Boisten, regional president Diesel Systems North America della Robert Bosch LLC - aiutera' la tecnologia diesel a farsi conoscere e apprezzare sul mercato americano''.     Nel V6 3.0 della nuova Jeep Grand Cherokee e' presente un sistema di iniezione Bosch Multijet II che gestisce fino a otto iniezioni per ogni singola combustione.  Per questo modello Bosch fornisce oltre al sistema per la pompa ad alta pressione, anche i sensori, la centralina motore, il sistema di abbattimento delle emissioni del veicolo che comprende filtro antiparticolato e dispositivo di riduzione catalitica selettiva. Il sistema diesel del nuovo Grand Cherokee verra'  prodotto presso lo stabilimento Bosch di Kentwood, in Michigan. Grazie a questo e ad altri progetti mirati, la Bosch Emission Systems di Kentwood assumera' 100 nuovi collaboratori entro la fine del 2014. Entro il 2017 Bosch prevede la diffusione di 54 veicoli diesel sul mercato statunitense a dimostrazione della crescente popolarita' fra i consumatori e le Case costruttrici rispetto all'adozione di questa tecnologia. 
Il settore di business Tecnica per autoveicoli e' il piu' esteso del Gruppo Bosch. Nel 2011 ha registrato un fatturato di 30,4 miliardi di euro, equivalenti al 59% dei ricavi totali Gruppo. Fornitore leader nel campo automotive, a livello mondiale il Gruppo Bosch conta circa 175.000 collaboratori in questo settore, divisi in sette aree di business: sistemi di iniezione per motori a combustione interna, powertrain, mobilita' alternative, sistemi di sicurezza attiva e passiva, comfort e assistenza, informazione e comunicazione a bordo veicolo e tecnologie e servizi per l'aftermarket.Â   
