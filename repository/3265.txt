#titolo I ricercatori chiedono più fondi e un'Agenzia di finanziamento - Ricerca e Istituzioni - Scienza&Tecnica
  Più fondi per la ricerca e un'Agenzia nazionale che li distribuisca in modo trasparente ed efficiente, ossia evitando dispersioni: i circa 900 ricercatori firmatari di una  petizione pubblicata online  e diretta al presidente della Repubblica, al presidente del Consiglio, ai candidati premier ed ai segretari di partito. 
Online  a pochi giorni dalla pubblicazione delle domande rivolte ai politici dalle associazioni Gruppo 2003 e Dibattito Scienza , la petizione non fa capo ad un'organizzazione ed e' stata finora firmata da quasi 900 ricercatori, molti dei quali di livello internazionale come Fabiola Gianotti, che e' fra gli autori della scoperta del bosone di Higgs, il fisico Giorgio Parisi. 
''Con l'avvicinarsi delle elezioni politiche il mondo scientifico guarda con forte preoccupazione al ruolo della ricerca nel futuro dell'Italia'', si legge nella petizione. ''E' ben noto - prosegue il testo - come le nazioni socialmente ed economicamente piu' avanzate siano quelle che hanno maggiormente investito nella formazione e nella ricerca. Secondo le statistiche, l'Italia e' tra le nazioni che riserva allo sviluppo scientifico una percentuale del Pil (1,26%) ben al di sotto la media dei Paesi OCSE (1,91, media 2010 dei 27 Paesi dell'Unione Europea''. 
La lettera chiede quindi ''un impegno formale a che il prossimo Parlamento e Governo vogliano ottemperare a quanto scritto nella Costituzione Italiana'', relativamente alla promozione dello sviluppo della cultura e della ricerca scientifica e tecnica'' e al fatto che ''l'arte e la scienza sono libere e libero ne e' l'insegnamento''. 
''Sulla base di questi principi fondanti la nostra Nazione, chiediamo un impegno formale affinche' ''venga destinato alla ricerca scientifica non meno dell'1,91% del Pil'' e che ''venga istituita l'Agenzia per la Ricerca Italiana (Ari)'', con l'incarico di distribuire i fondi ''sulla base di criteri riconosciuti a livello internazionale''. L'Agenzia dovrebbe avere il compito di ''centralizzare le risorse, sia dello Stato sia eventualmente dell'industria per ricerca e sviluppo, da distribuire a qualunque ricercatore italiano faccia domanda di finanziamento, a seguito della valutazione di comitati ad hoc che operino con la dovuta trasparenza ed efficienza, come quelli analoghi della National Science Foundation americana o di Research in Germania''.  
