#titolo Auto, almeno 20 'trucchi' per dichiarare consumi inferiori - Auto e Istituzioni - Motori
  ROMA - I costruttori di auto falsano i risultati dei test di efficienza con almeno venti trucchi che sfruttano 'falle' nella legislazione europea sulle prove da effettuare. Lo afferma un rapporto dell'Ong Transport & Environment campaign group, secondo il quale le differenze tra i consumi dichiarati e quelli reali possono arrivare al 50%. 
Il documento raccoglie ricerche condotte in diversi Paesi e nelle quali si sono confrontati emissioni e consumi reali delle auto con quelli dichiarati. 
Tra i 20 modi 'creativi ma legali' per dare un'aggiustatina alle performance ci sono: sigillare perfettamente le auto per minimizzare la resistenza all'aria, usare lubrificanti speciali, interrompere il processo di ricarica della batteria o fare i test a temperature molto alte o su piste molto dure. ''In media - scrivono gli autori - il consumo dichiarato e' inferiore di almeno il 25% a quello reale  ma in alcuni casi si arriva al 50%. Questo puo' aggiungere fino a 2.000 euro di carburante alla spesa nel ciclo di vita dell'auto".     Il fenomeno, segnala il rapporto, e' in crescita: mentre per le vecchie auto la 'forbice' era del 19%, in quelle piu' moderne si e' arrivati al 37% e la differenza continua a crescere dell'1% l'anno.  
