#titolo Honda, da concept svelato a Detroit arrivera' suv segmento B - Prove  e Novit√† - Motori
  DETROIT - Honda ha acceso i riflettori sulla nuova Urban Suv Concept, svelando durante la preview per la stampa al North American International Auto Show di Detroit i dettagli del modello che, tra meno di due anni, diventera' uno degli elementi centrali della sua offerta. La vettura di serie che derivera' (con poche modifiche rispetto a questa concept, secondo le abitudini di Honda) dalla Urban Suv Concept verra' infatti lanciata in Giappone gia' alla fine del 2013, mentre il debutto per il mercato statunitense e, a seguire, per quello europeo e' stato ufficialmente programmato per il 2014. 
Caratterizzato da un design che, pur nella tradizione del brand, propone forme e linee decisamente moderne, questo suv compatto di segmento B sara' basato sulla prossima generazione della piattaforma Global Compact Series, una delle importanti innovazione che sono state pianificate da Honda, assieme ai motori della serie Earth Dreams Technology, per i prossimi anni. 
A livello di composizione della gamma  non sono stati ancora diffusi dettagli, ma la stessa Casa aveva annunciato che tutti i propulsori inclusi nel programma - comprese le unita' 1.3 e 1.5 - faranno segnare una riduzione delle emissioni, e quindi dei consumi, del 30% entro il 2020. 
Il modello che derivera' dalla Urban Suv Concept sara' dunque caratterizzato da una tecnica avanzata, la stessa che successivamente si trovera' anche nella futura generazione della Jazz e in altri modelli compatti della Casa giapponese.  Come annunciato dalla stessa Azienda, nel modello di serie - che andra' a competere con i molti suv compatti gia' sul mercato e in arrivo - saranno presenti anche diverse soluzioni destinate ad incrementare la versatilita' e la facilita' d'uso, come il sistema Magic Seats che permette di disporre a piacimento lo schienale e il cuscino del divanetto posteriore, cosi' da trasformare in pochi secondi la zona di carico.  
