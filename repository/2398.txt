#titolo Scoperta apre strada per guarire ferite e cure antieta' - Medicina  - Salute e Benessere
     (ANSA) - ROMA, 26 FEB - L'orologio biologico della pelle 
segue periodi di veglia e di sonno secondo ritmi circadiani
endogeni al tessuto cutaneo che si possono comandare
dall'esterno. La scoperta e'degli scienziati del dipartimento di
cronobiologia della Charite' University Medicine di Berlino,
insieme ai ricercatori del laboratorio skincare del colosso
della cosmesi Beiersdorf ad Amburgo. Il team ha individuato come
e in quali momenti del giorno e della notte le cellule della
pelle si rinnovano o si riposano, sotto l'influenza del fattore
di transcrizione circadiano 'Klf9' (Krupper like factor 9). La
scoperta del fattore che comanda il rinnovamento della pelle era
gia'stata pubblicata su Proocedings of the Academy of Science
PNAS dagli scienziati di Berlino lo scorso anno, adesso il
gruppo di ricercatori ha scoperto anche come il Klf9 agisce
sulle cellule e come si puo' modificare. ''La pelle e'dotata di
un orologio endogeno quotidiano che e' influenzato dal fattore
Klf9'' si legge in una nota di Joern Hendrik Reuter, direttore
del laboratorio Beiersdorf di Amburgo dove sono stati osservati
i ritmi circadiani delle cellule della pelle. Nei laboratori
universitari di Berlino, invece, sono stati prelevati campioni
di pelle di 20 volontari ad intervalli di 4 ore e nell'arco
delle 24 ore. L'analisi dei campioni ha mostrato che circa il
10% dei geni delle cellule cutanee segue un proprio ritmo
circadiano sotto l'influenza di tale fattore. ''Abbiamo
osservato che il Klf9 e' molto attivo sui cheratinociti di
giorno'' spiega Reuter.''Quando abbiamo aumentato la
concentrazione del fattore di transcirzione Klf9 nei campioni di
tessuto la divisione cellulare e'calata in modo sensibile. E'chiaro che questo elemento influenza la replicazione
cellulare''. Conclude Reuters: ''I risultati di queste ricerche
aprono strade del tutto nuove nel campo del ringiovanimento
della pelle, sia per mettere a punto nuovi trattamenti antirughe
in grado di stimolare il rinnovamento della cellule e
ringiovanire il tessuto, ma anche in campo medico per il
trattamento delle ferite seguendo i ritmi circadiani delle
cellule e ottenendo una migliore guarigione''. Da' notizia
dell'avanzamento delle ricerche la rivista Cosmetic and
Toiletries.
