#titolo Sindaco,evitare zona rogo autodemolitore - Marche
     (ANSA) - ASCOLI PICENO, 18 MAR - Saranno resi noti domani i
risultati delle analisi dell'Arpam sui campionamenti nell'area
del rogo dell'autodemolizione Bachetti ad Ascoli Piceno, ma "per
il momento e in via meramente precauzionale" il sindaco Castelli
invita i cittadini a non stazionare nel perimetro piu' prossimo
alla zona dell'incendio" in modo da evitare "l'inalazione di
polveri che, teoricamente, ancora oggi potrebbero scaturire
dalle strutture e materiale incendiati".
