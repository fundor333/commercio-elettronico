#titolo Autovie Venete: Villesse; Tondo, struttura significativa - Autovie Venete
     (ANSA) - VILLESSE (GORIZIA), 2 MAR - Una struttura
'importante' e allo stesso tempo 'significativa': così Renzo
Tondo, presidente del Friuli Venezia Giulia, ha definito il
nuovo casello autostradale di Villesse sul raccordo per Gorizia
della A4 inaugurato oggi con una cerimonia sobria.    ''Questo - ha aggiunto il presidente - deve essere un momento
di felicità per il Friuli Venezia Giulia che raggiunge un altro
obiettivo importante nel percorso di internazionalizzazione
delle sue capacità produttive e non solo''.    Relativamente ai costi della terza corsia della A4 (2,3
miliardi di euro) Tondo ha ricordato quanto sostenuto dalla
Cassa Depositi e Prestiti: ''Ha riconosciuto che questa è
l'opera più importante che si sta realizzando nel paese. Quindi
parla chi di finanza se ne intende ed ha detto che l'opera è
sostenibile'', ha concluso. (ANSA).
