#titolo Pesca: progetto 'oro di mare' ad Ancona - Ambiente e Pesca - Mare
     (ANSA) - ANCONA, 28 DIC - Ad Ancona il progetto ''Oro di
Mare. Il valore del pesce e della sua filiera'' punta alla
promozione e valorizzazione del pesce (prevalentemente massivo e
azzurro) e del mondo della pesca, in tutte le fasi della
filiera: pesca, acquisto e alimentazione.    Si vuole incentivare un consumo del prodotto ittico
consapevole, ecologico ed economico, protratto lungo tutto
l'anno in base alla stagionalita' del pescato. Particolare
attenzione sara' rivolta al ricordo dei protagonisti delle
pesca, un contributo alla salvaguardia della storia e delle
tradizioni per comunita' da sempre legate al mare.    Nascera' un archivio web sul mondo della pesca,
enciclopedico, libero, permanente e integrabile, nella logica
delle tecnologie open source tipo wiki (Wikipedia, Wiki Common,
etc.), da mettere a disposizione in particolare dei giovani e
delle generazioni future, per non disperdere conoscenze,
competenze, mestieri e tradizioni del territorio. Sono coinvolti
nel progetto il Comune di Ancona e le associazioni e cooperative
della pesca, oltre a vari istituti scolastici. (ANSA).
