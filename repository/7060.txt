#titolo Il 35% degli europei pagherebbe di piu' per avere un veicolo 'green' - Mobilit√† Sostenibile - Motori
  ROMA - Il 35% dei cittadini europei sarebbe disposto a pagare di piu' per un'auto piu' ecosostenibile, anche se il 71% ha dovuto ridurre le proprie spese generali a causa della crisi economica. Lo rivela un sondaggio commissionato da Ford. 
In base all'indagine, per 7 europei su 10 l'efficienza e' uno degli elementi principali che guidano la scelta di un'auto nuova, mentre il 60% preferisce i modelli prodotti da quei costruttori che dimostrano il proprio impegno nei confronti dell'ambiente. 
Le tematiche ambientali sembrano stare a cuore ai cittadini del vecchio continente. Per il 53%, infatti il cambiamento climatico e' il principale problema globale, e il 57% preferirebbe condurre uno stile di vita piu' 'green', che si applica anche al volante, con i due terzi del campione che cercano di applicare uno stile di guida eco-consapevole e in grado di ridurre anche i consumi di carburante. 
''Lo studio - commenta Barb Samardzich, vicepresidente Sviluppo prodotti di Ford Europa - dimostra che anche in tempi di crisi il desiderio di guidare auto meno inquinanti e piu' rispettose dell'ambiente resta elevato''.  
