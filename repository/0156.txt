#titolo Fratellini avvelenati: niente autopsia - Sicilia
     (ANSA) - AGRIGENTO, 16 MAR - Non sara' eseguita l'autopsia su
Sebastian Lupescu, 5 anni, il piu' piccolo dei tre bambini
romeni residenti a Naro, morto due giorni fa per avvelenamento
da pesticida. L'8 marzo scorso era stato ricoverato in ospedale,
assieme a due suoi fratelli di 7 e 10 anni, adesso fuori
pericolo. Gli esami tossicologici, infatti, hanno chiarito le
cause dell'avvelenamento: un pesticida messo nei cioccolatini
che erano in una busta di plastica lasciata davanti la casa
della famiglia romena.
