#titolo Force India presenta monoposto - Altri Sport
La Force India del miliardario indiano Vijay Mallya ha svelato la sua nuova monoposto per la stagione 2013 di Formula 1, la VJM06, questa mattina a Silverstone e tramite internet, ma non ha ancora annunciato il nome del suo secondo pilota che affiancherà lo scozzese Paul di Resta. 
 Al momento della presentazione della VJM06 motorizzata Mercedes a Silverstone in Inghilterra, uno dei candidati al secondo volante della scuderia indiana, il francese Jules Bianchi, pilota di riserva Force India e Ferrari nel 2012, assisteva a Maranello alla presentazione della nuova Ferrari F138. 
 L'altro pretendente è il tedesco Adrian Sutil, già stato al volante della Force India nel 2011, ma ci sono altri piloti in grado di portare con loro un importante sponsor come contributo finanziario al budget 2013 della Force India.  
