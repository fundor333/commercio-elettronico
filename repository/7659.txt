#titolo Autostrade: Autovie Venete, tariffe aumentano del 12,63% - Autovie Venete
     (ANSA) - PALMANOVA (UDINE), 31 DIC - Sara' del 12,63%
l'aumento dal primo gennaio delle tariffe sulle rete gestita da
Autovie Venete, concessionaria che gestisce la A4
Venezia-Trieste, la A23 Palmanova-Udine Sud e la A28
Portogruaro-Pordenone-Conegliano, oltre alla A57 ex Tangenziale
di Mestre e il raccordo Villesse-Gorizia.    L'incremento - annuncia oggi la societa' - servira' anche per
finanziare la costruzione della terza corsia sulla A4, il cui
investimento e' di 2,3 miliardi di euro. A partire dalla
mezzanotte il sistema adeguera' automaticamente i pedaggi che
potranno essere calcolati anche utilizzando un software presente
sul sito www.autovie.it.    La formula utilizzata per il calcolo dei pedaggi e' quella
del ''price cap'', che comprende il recupero dell'inflazione
programmata piu' una serie di variabili legate alla qualita' del
servizio, alla pavimentazione e al tasso di incidentalita', alle
quali oggi si aggiunge quella correlata al livello degli
investimenti.    Degli incassi - specifica Autovie - il 2,5% circa va ad Anas,
l'Iva (21%) va allo Stato, un'ulteriore quota viene utilizzata a
copertura degli investimenti e un'altra e' destinata alle spese
di manutenzione. (ANSA).
