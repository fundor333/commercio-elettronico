#titolo Olanda: Arjen Robben - Le Stelle - Mondiali Sudafrica
  Arjen Robben contendera' a Wesley Sneijder la palma di stella olandese del Mondiale sudafricano. Il fantasista del Bayern Monaco, come il connazionale scaricato troppo in fretta dal Real Madrid, tuttavia, si lascia preferire all'interista, perche', se sta bene fisicamente, puo' incidere maggiormente sui destini di una partita. 
 
Nato a Bedum, il 23 gennaio 1984, Roben, assieme a gente del calibro di Van Persie, lo stesso Sneijder e Van der Vaart, compone un reparto - quello avanzato - che ha pochi eguali nel mondo. Riesce ad abbinare, ad una tecnica sopraffina, doti di velocita' e potenza. Il tiro e' la sua arma in piu': ne sanno qualcosa la Fiorentina ed il Manchester United che, di fatto, sono state estromesse dalla Champions proprio grazie alle prodezze balistiche dell'olandese, che ha trascinato il Bayern Monaco. 
 
Robben inizia a giocare nel club della citta' natale, il Vv Bedum. Viene quindi acquistato dal Groningen, che lo inserisce nella squadra giovanile per la stagione 1999/2000. Prende poi la strada del Psv Eindhoven. Nel 2003 contribuisce alla vittoria del 17/o titolo olandese dei biancorossi e vince anche il premio di miglior giovane dell'anno dell'Eredivisie. Lo vuole il Manchester United, ma finisce al Chelsea per 18 milioni. A causa di una serie d'infortuni non esordira' nei 'blues' fino al novembre del 2004, ma si rifara' alla grande, fino ad un nuovo infortunio. Nel febbraio del 2005, mentre e' campo contro il Blackburn Rovers, si ferma fino a fine stagione. Torna in campo nel 2005/2006, durante la quale contribuisce con 6 reti alla vittoria del secondo titolo consecutivo nella Premier League. Dopo i Mondiali del 2006 viene inizialmente accantonato da Mourinho, che gli preferisce Ballack. Verra' poi inserito sulla fascia, grazie anche alla capacita' innata di saper gestire il pallone. Giochera' fino al nuovo stop per un'operazione al ginocchio. Ritorna ad inizio maggio, nella semifinale di Champions contro il Liverpool, e disputa anche alcuni minuti nella finale di Fa Cup vinta contro il Manchester United il 19 maggio. 
 
Termina la stagione con 21 presenze e 2 reti in Premier League e 5 in Champions, vincendo Fa Cup e League Cup. Ad agosto passa al Real Madrid per 36,55 milioni, ma il 17 ottobre uno stiramento lo ferma per altre 6 settimane. L'estate scorsa passa al Bayern Monaco affidato al connazionale Louis Van Gaal, che crede in lui. 
 
Robben debutta con la Nazionale maggiore il 30 aprile 2003, nel corso di un'amichevole contro il Portogallo. Con la maglia arancione ha in seguito preso parte agli Europei 2004 ed ai Mondiali 2006. E' stato tra i convocati della Nazionale olandese di Marco van Basten per Euro 2008. Dopo avere saltato per problemi fisici la sfida inaugurale stravinta dagli olandesi contro l'Italia di Donadoni, Robben rientra in campo contro la Francia, mettendo a segno la rete del vantaggio della propria squadra sul 3-1, prima dell'ultimo gol di Sneijder.  
   
   
