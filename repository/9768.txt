#titolo Fiamme in casa, donna salvata - Campania
     (ANSA) - TORRE DEL GRECO (NAPOLI), 15 MAR - Un appartamento
avvolto dalle fiamme, paura e ingenti danni a Torre del Greco
(Napoli). Il fatto si e' verificato in via Curtoli, dove alcune
persone hanno notato del fumo nero provenire da un appartamento
di uno stabile posto all'altezza di viale Cristoforo Colombo. La
proprietaria dell'immobile - che prima dell'intervento di vicini
e passanti non si era accorta di nulla - e' stata messa in salvo
da vigili del fuoco e polizia. (ANSA).
