#titolo Arrestato 18enne, pianificava autobomba a Chicago - Mondo
ROMA  - Un 18enne è stato arrestato a Chicago con l'accusa di voler far esplodere un'autobomba davanti ad un bar. L'Fbi ha bloccato Adel Daoud dopo che questi aveva messo dei commenti su internet incitando alla Jihad e all'uccisione di americani. Lo riferisce il sito della Bbc.    Agenti in incognito si sono finti estremisti islamici e dopo averlo contattato gli hanno consegnato una bomba finta. A quel punto sono scattate le manette.    Daoud è stato incriminato per tentato uso di un'arma di distruzione di massa e tentata distruzione di un edificio. Rischia l'ergastolo.   
