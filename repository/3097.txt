#titolo La Celeste in cielo - Il poeta del gol
  LA CELESTE IN CIELO  -  La verità è che in campo si cercano idoli antichi. E', in un certo senso, come se stessimo sempre col pensiero a chi non è più tra noi. Osserviamo i luoghi del campo che li riguardarono e subito ci esponiamo col ricordo.  
 Da quanto seguiamo un "medio centro" come José Leandro Andrade, gigante dell'Uruguay nella finale mondiale del 1930 vinta contro l'Argentina? Perché speriamo sempre che sorga un altro Varela, grandissimo nel 1950 contro il Brasile al Maracanà? E Schiaffino. E Ghiggia. Tutto questo perché l'assoluto, il "celeste", ci invade e li vorremmo tutti qui, adesso, i campioni del passato.  
 La Celeste è in cielo e pare confondersi con l’assoluto grazie anche agli esiti estremi di quei campioni. E’ la volta adesso di Luis Suarez, svelto come Pato Aguilera ma attaccante moderno, non soltanto da area di rigore. Volto astuto alla Recoba ma più elegante e, soprattutto, imprevedibile, proprio come lo può essere un ambidestro in continuo movimento. Siamo un po’ tutti uruguayani: furono i primi a vincere il mondiale, dobbiamo essere assidui nel lustrare quella fotografia e quel tempo. Gianni Brera stravedeva per gli uruguagi. Oh, ecco che un altro nome è di nuovo tra noi.  (contuina) 
   
