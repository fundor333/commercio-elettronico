#titolo Industria: produzione Ue 2012 -2,3%, Italia-Spagna record - Economia e lavoro - ANSA Europa
  BRUXELLES - La  produzione industriale  in Europa, pur in rialzo dello 0,5% a dicembre 2012 sul mese precedente, su base annuale e' calata del 2,3% secondo i dati forniti da Eurostat. L'Italia (che pure registra un lieve aumento (+0,4%) a dicembre) e la Spagna hanno avuto la contrazione piu' vistosa: -6,6% per il nostro paese, -6,9% per la Spagna. 
   
 Nella  zona euro , a dicembre 2012, la produzione industriale e' aumentata nella zona euro di 0,7%. A novembre era scesa dello 0,7% e nella Ue dello 0,6%. Su base mensile schizza la produzione di Irlanda (+8,5%), Lettonia e Slovenia (+2,7%), mentre cala in Slovacchia (-4,4%) e Danimarca (-2,3%). 
   
 Su base annua, oltre a Italia e Spagna male anche Repubblica Ceca (-5,8%) e Polonia (-5,4%), bene invece Lettonia (+10,7%), Malta (+10,3%) e Lituania (+9,1%). La  produzione energetica  sempre a dicembre 2012 e' scesa dell'1,2% nella zona euro e dello 0,4% nella Ue. 
   
    
