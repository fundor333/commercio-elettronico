#titolo Caldaia rotta, 4 intossicati a Milano - Lombardia
     (ANSA) - MILANO, 13 MAR - Quattro persone, due bulgare e due
romene, sono state ricoverate oggi a Milano per intossicazione
da monossido di carbonio. Nessuna e' in pericolo di vita. Due
ambulanze del 118 sono intervenute questa mattina alle 5.26 in
via Imbonati, dopo la segnalazione di un'intossicazione dovuta a
una caldaia difettosa. Due persone sono state trasportate in
codice giallo all'ospedale Citta' Studi, le altre al
Fatebenefratelli. Sul posto sono intervenuti anche i vigili del
fuoco e la polizia di Stato.
