#titolo MOLISE: FRATTURA, TERRO'PER ME BILANCIO, FINANZE, SANITA' - Attivit√° Istituzionali Molise
     (ANSA) - CAMPOBASSO, 28 feb - ''Le deleghe al bilancio, alle
finanze e alla sanita' saranno deleghe del presidente''. Lo ha
annunciato Paolo Frattura nel corso della sua prima conferenza
stampa dopo la vittoria alle elezioni regionali del Molise,
prevedendo inoltre tempi brevi per la nascita della giunta (una
settimana dopo la proclamazione degli eletti). 
    Il neo governatore ha nuovamente voluto ringraziare tutti
per lo straordinario entusiasmo e ha poi sottolineato che
''sobrieta', buon senso e trasparenza caratterizzeranno i
prossimi cinque anni di governo''.     Frattura ha quindi detto che il primo tema che affrontera'
sara' ''la semplificazione istituzionale e che per gli enti
regionali ci sara' una serie di commissariamenti per andare poi
velocemente verso la liquidazione di quelli inutili''.     Sulla ricostruzione post terremoto, ancora non completata
dieci anni dopo il sisma, ha invece sostenuto che ''il modello
Emilia sta funzionando alla grande ed e' a quello che dobbiamo
guardare''. Infine ha parlato di Campobasso che deve tornare ad
avere un ruolo di spessore che compete ad un capoluogo di
regione, con entusiasmo e passione. E su questo tema ha
ricordato che lui e' di Campobasso e che la Regione non aveva un
presidente del capoluogo da venti anni, l'ultimo era stato
l'attuale sindaco Gino Di Bartolomeo. (ANSA).
