#titolo Roberta Ragusa: Tgcom24, trovati reperti - Toscana
     (ANSA) - PISA, 15 MAR - Reperti riconducibili a Roberta Ragusa
sarebbero nelle mani degli inquirenti. Lo rivela Tgcom 24 che ha
chiesto conferma del ritrovamento al procuratore di Pisa Ugo
Adinolfi: ''Non ho niente da dire su questo punto. Non so chi
possa aver detto queste cose''. I reperti, secondo Tgcom 24
sarebbero stati ritrovati in ''un sito segreto''. Se confermato,
si tratterebbe di un autentico colpo di scena sulla scomparsa
della donna, svanita nel nulla la notte tra il 13 e il 14
gennaio 2012.
