#titolo Crociere: Msc, 119 scali a Civitavecchia nel 2013 - Crociere e Traghetti - Mare
  (ANSA) - GENOVA, 25 feb - Anche nel 2013  MSC Crociere , la compagnia che fa capo all'armatore Gianluigi Aponte, affida la sua crescita al porto di  Civitavecchia  dove ha programmato 119 scali. Lo annuncia la stessa compagnia precisando che nel porto laziale, con otto navi, movimenterà  516.480  crocieristi, il 55% in più rispetto al 2012. 
A Civitavecchia, che movimenta un quarto dei crocieristi complessivi di Msc, sono già presenti da inizio anno sia MSC Splendida, che nel Lazio farà scalo per tutto l'anno, che MSC Divina, che fino a metà marzo toccherà il porto ogni 12 giorni durante gli itinerari invernali nel Mediterraneo occidentale. 
Inoltre, da marzo a ottobre arriveranno MSC Orchestra con itinerari settimanali verso Tunisia, Isole Baleari e Francia, e MSC Lirica ogni 12 giorni durante la sua programmazione estiva  nel Mediterraneo orientale. MSC Sinfonia arriverà a maggio con una minicrociera verso Francia e Sardegna. MSC Magnifica invece attraccherà a Civitavecchia a settembre con una crociera di 12 giorni fra Gibilterra, Spagna, Canarie e Madeira per tornare poi altre tre volte tra ottobre e novembre in direzione di Turchia e Grecia.Infine, a partire da novembre, l'ammiraglia MSC Fantasia terminerà il 2013 da Civitavecchia alternando itinerari nel mediterraneo occidentale verso Spagna, Marocco, Portogallo e in quello orientale verso Grecia, Egitto, Israele. (ANSA)Ol  
