#titolo Audi, a Ginevra riflettori su ibrido plug in A3 e-tron - Prove  e Novit√† - Motori
  ROMA - Audi approfittera' della vetrina del salone di Ginevra per alzare il velo sulla nuova Audi A3 e-tron, l'ibrido plug in che con una potenza di 204 CV riesce a garantire prestazioni sportive.       Quest'auto scatta da 0 a 100 km/h in 7,6 secondi e raggiunge la velocita' massima di 222 km/h. Secondo il regolamento ECE per i veicoli ibridi plug-in, la cinque porte consuma in media 1,5 litri di carburante ogni 100 km, a fronte di emissioni di CO2 pari a 35 g/km. Con alimentazione esclusivamente elettrica, la Audi A3 e-tron raggiunge la velocita' massima di 130 km/h e ha un'autonomia di 50 km. 
 Il motore a combustione e' un 1.4 TFSI modificato che eroga 150 CV (110 kW). Il TFSI e' collegato a un motore elettrico da 75 kW mediante una frizione. Il motore elettrico a forma di disco e' integrato in un cambio e-S tronic a sei rapporti che invia la coppia alle ruote anteriori. I due motori si completano a vicenda: il motore elettrico sviluppa la coppia massima dal minimo fino a circa 2.000 giri, mentre il TFSI raggiunge la capacita' di ripresa massima tra 1.750 e 4.000 giri. La Audi A3 e-tron puo' ricorrere solo al motore a combustione, solo al motore elettrico, oppure puo' viaggiare in modalita' ibrida. I due propulsori vengono attivati contemporaneamente solo quando il conducente lo desidera (''fase di boost''). Quando poi il piede viene tolto dall'acceleratore, i due motori vengono temporaneamente disattivati (''fase di veleggio'').  
