#titolo Microsoft: nuova maxi-multa Ue, browser non e' libero - Altre news - ANSA Europa
     (ANSA) - BRUXELLES, 6 MAR - Nuova maxi-multa a Microsoft da
Bruxelles: per aver disatteso i patti sulla scelta del browser,
e non aver dato quindi agli utenti Windows una vera liberta' di
scelta sul browser da utilizzare, l'antitrust Ue costringera' ai
gigante dell'informatica a pagare una sanzione da 561 milioni di
euro. 
   ''Nel 2009 abbiamo chiuso la nostra indagine su sospetto di
abuso di posizione dominante da parte di Microsoft per il legame
tra Internet Explorer e Windows, dopo aver preso atto degli
impegni dell'azienda. Gli impegni vanno pero' ovviamente
mantenuti e se vengono disattesi si verifica una seria
violazione che deve essere sanzionata proporzionalmente'', ha
detto il commissario alla concorrenza Joaquin Almunia.     Microsoft  si era impegnato nel dicembre 2009 a fornire per
cinque anni agli utenti Windows una schermata di scelta per il
browser di navigazione su internet. Ma con l'arrivo di Windows 7
Service Pack 1, da febbraio 2011 a luglio 2012 Internet Explorer
era di nuovo il navigatore predefinito, con la conseguenza che
15 milioni di utenti europei non avevano altra scelta di browser
durante quel periodo. Microsoft ha del resto confermato quanto
rilevato dalla Commissione per quel periodo.         (ANSA).
