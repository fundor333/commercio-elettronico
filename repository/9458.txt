#titolo Carbone killer in India - Energie Tradizionali - Ambiente&Energia
  ROMA - Allarme Greenpeace: le centrali a carbone indiane uccidono ogni anno fino a 120.000 persone. Il nuovo rapporto dell'associazione ambientalista rivela come le emissioni inquinanti del Paese possano inoltre causare 20 milioni di nuovi casi di asma all'anno. 
Lo studio, svolto sui 111 piu' grandi impianti a carbone dell'India, sottolinea come il ritmo vertiginoso di industrializzazione del paese asiatico stia causando una ''grave crisi sanitaria'', provocando morti premature ed alti tassi di malattie respiratorie. 
In particolare, e' stato scoperto che le regioni piu' inquinate sono quella di Delhi e di Calcutta, ma una situazione non meno preoccupante e' stata riscontrata anche a Mumbai, in vari distretti del Maharashtra e nell'Andhra Pradesh. 
''C'e' una evidente mancanza di normativa sulle emissioni delle centrali elettriche a carbone - si legge nel rapporto, secondo quanto riporta il Guardian - Centinaia di migliaia di vite potrebbero essere salvate e milioni di attacchi di asma, attacchi cardiaci, ricoveri, giornate di lavoro perse e costi connessi per la societa' potrebbero essere evitati con l'uso di combustibili piu' puliti, norme antinquinamento piu' severe ed un utilizzo di tecnologie necessarie per ridurre questi inquinanti''.  
