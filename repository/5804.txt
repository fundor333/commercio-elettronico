#titolo Auto, 2013 parte male in Europa. Peggior gennaio da 1990 - Industria e Mercato - Motori
  di Graziella Marino 
 ROMA - Parte con un record storico negativo il 2013 dell'auto in Europa, con immatricolazioni in calo dell'8,5% a 918.280 unitÃ  che hanno segnato il peggior gennaio dal 1990. Da quando cioe' sono iniziate a Bruxelles le rilevazioni dell'Acea, l'associazione dei costruttori di auto presenti in Europa. E a cedere volumi sono quasi tutti i principali costruttori auto, con poche eccezioni tra cui quelle dei brand di lusso come Bmw, Mercedes, Jaguar e Land Rover. Il colpo piu' forte lo hanno accusato i gruppi generalisti, come Ford, Psa Peugeot Citroen, Toyota e, ovviamente, Fiat. Il Lingotto a gennaio ha immatricolato nell'Ue a 27 piÃ¹ i Paesi Efta 61.010 nuove autovetture, in calo del 12,4% rispetto ad un anno fa, mentre la quota di mercato e' scesa al 6,6% (contro il 6,9% di gennaio 2012). 
 Ma, come evidenzia la nota del Lingotto, una boccata d'ossigeno arriva dal marchio Fiat che ha limitato la perdita dei volumi al 4% ed ha accresciuto la quota al 5,1%, contro il 4,9% segnato un anno fa. Anzi, sottolinea il Lingotto, il brand ha migliorato la quota anche ''rispetto al 4,4% di dicembre'', cosi' come il Gruppo Fiat, cresciuto di 0,6 punti percentuali rispetto all'ultimo mese del 2012. E cio' ''nonostante la pesante penalizzazione del mercato italiano, che perde il 17,6% delle vendite'', rilevano da Torino, evidenziando anche ''i positivi risultati della 500L, ai vertici nel suo segmento'', e di ''Panda e 500, stabilmente le citycar piu' vendute in Europa''. La Panda inoltre si piazza a gennaio tra le 10 auto piÃ¹ vendute d'Europa, in una classifica che premia il segmento B e vede trionfare, per l'ennesima volta, la Volkswagen Golf. Va male invece per gli altri marchi del gruppo torinese, con le vendite di Lancia/Chrysler in calo del 31,7%, Alfa Romeo a -36,8% e Jeep giu' del 14,5%. Comunque, nella 'top ten' dei gruppi automobilistici europei, il Lingotto riesce ad accaparrarsi il sesto posto, scavalcando la rivale Bmw che scende al settimo. In testa si conferma il gruppo Volkswagen, seguito dalle francesi Psa e Renault. 
 Tra i principali mercati per volume di immatricolazioni l'Italia scivola invece al quarto posto a favore della Francia, ed e' anche quello con la flessione piu' marcata (-17,6%). Ma a gennaio vanno 'in rosso' anche Francia (-15,1%) e Germania (-8,6%). Unica eccezione e' la Gran Bretagna che a ha chiuso con un +11,5% e sembra aver sostituito la Germania nel ruolo di locomotiva d'Europa. La Spagna invece, pur contenendo il ribasso al 9,6%, a gennaio e' scavalcata come quinto mercato in Europa dal Belgio che segna un progresso del 13,3%. Per il Centro Studi Promotor "la grave situazione in Europa e' dovuta all'Eurozona in cui si verifica una contrazione del mercato del 12,8%, mentre i Paesi europei che non adottano l'euro crescono del 6,1%". L'Unrae, che riunisce gli importatori auto in Italia, sottolinea che ''solo 12 Paesi fanno meglio della media europea, che Ã¨ sorretta soprattutto dal Regno Unito, senza il cui contributo il calo dell'Europa sarebbe dell'11,5%". Situazione evidenziata anche dall'Anfia, mentre Federauto rileva che l'Italia e' ''maglia nera in Europa da 14 mesi, con il dato negativo sempre in doppia cifra'' e che ''perde il doppio rispetto alla media Ue''.  
