#titolo PESCA: TUMBIOLO,SU NOVELLAME CONDIVIDO PROVVEDIMENTO REGIONE - Pesca Sicilia
     (ANSA) - MAZARA DEL VALLO (TRAPANI), 12 FEB - ''Attorno alla
pesca di neonata di sarda in Sicilia c'e' troppa disinformazione
e forse anche strumentalizzazione''. Lo dice Giovanni Tumbiolo,
presidente del Distretto produttivo per la pesca dopo le
critiche dell'Ue al provvedimento emanato ieri dalla Regione
sulla pesca del novellame. 
   ''Si pesca soltanto di giorno - spiega - e per 40 giorni,
soltanto con alcuni attrezzi. Inoltre, la pesca del novellame
non si puo' effettuare da San Vito lo Capo (Tp) fino a Capo
Passero. Il Cnr, poi, monitorera', ai fini di un'attivita' di
ricerca scientifica, la pesca effettuata dalle 120 imbarcazioni
autorizzate. In passato i natanti impegnati in questo tipo di
pesca erano 300''. 
   Secondo Tumbiolo, che afferma di condividere il provvedimento
della Giunta regionale, ''per i burocrati di Bruxelles e' troppo
facile non tenere conto delle necessita', anche economiche,
della Sicilia e dei siciliani''. ''Siamo grati - rileva - allo
scrittore Andrea Camilleri per avere inserito ricette di neonata
nei suoi libri perche' ci ricorda il sano mangiare che
appartiene intimamente alla cultura e alla storia
siciliana''.(ANSA).
