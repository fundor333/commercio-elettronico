#titolo "Torres bestia nera, battiamo ancora i tedeschi" - Visto da...
  MADRID - E' 'la partita della nostra vita', il 'duello finale', quindi 'Villa, non ti fermare', perché voi 'siete gli eletti per fare la storia' e allora, 'andiamo a conquistare la finale', 'andiamo a batterli (un'altra volta)': con questi titoli la stampa spagnola sprona oggi la nazionale a poche ore dall'attesissima semifinale con la Germania di questa sera che potrebbe valere alle furie rosse il primo biglietto della loro storia per una finale del campionato del mondo.    
 Il catalano Sport ricorda che 'La Spagna gioca la partita piu' importante della sua storià, e assicura che 'la seleccion ha fiducia nel buon momento del azulgrana (Villa) per eliminare la Germania'. Marca esclama 'Speriamo che la storia si ripeta', ricordando la finale degli Europei del 2008, e mette in risalto che questa sera 'Gioca Torres, la bestia nera della Germania'. La foto della 'Roja' campeggia praticamente su tutte le prime pagine della stampa iberica: 'La miglior Spagna sfida la macchina tedesca', titola El Pais, che cita le parole di Xavi, 'Sara' una partitona, firmo adesso per lo 0-0 e vittoria ai rigori', e ricorda che Schweinsteiger 'e' il pericolo tedesco'. Per El Mundo, 'La Spagna e' unità e 'la nazionale ottimista sullo scontro con la Germania'. 
 La Razon fa invece della partita un caso politico: 'Per tutta la presidenza spagnola dell'Ue la Germania ha marcato il passo alla Spagna, ma oggi Zapatero si può prendere la rivincita', e ricorda che ieri a Strasburgo 'Un eurodeputato tedesco ha detto al premier: 'lei è come Torres nel Mondiale, molte attese che non si realizzano". Per Publico in campo questa sera ci sarà una 'Furia rossa' e mette in risalto che del Bosque farà giocare Torres, l'autore del gol nella finale degli Europei 2008 disputata contro la Germania. Anche il Catalano El Periodico assicura categorico in prima pagina: 'La Spagna, senza paura'.  
 La Vanguardia, sempre più equilibrata, titola 'La Spagna cerca la sua prima finale' e dentro parla di 'Potere moderno contro potere eterno', descrivendo la finale tra Spagna e Germania come 'Un'opportunità storica contro una regolarità immensa', o 'un momento unico di fronte ad un momento Classico'. 
 El Pais afferma invece dentro: 'La Spagna e' la Germania', e motiva il titolo indicando che 'il ct e i calciatori spagnoli hanno vinto piu' titoli nelle loro carriere che quelli tedeschì, e 'la squadra di del Bosque ha gareggiato con affidabilita' tedesca, mentre quella di Loew, con il fascino spagnolo'.  
