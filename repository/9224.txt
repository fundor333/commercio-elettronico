#titolo Pesca:Scurria(Fdi), con voto PE perdite economiche pescatori - Agroalimentare - ANSA Europa
     (ANSA) - BRUXELLES, 6 FEB - ''Eliminare tutti i rigetti
comportera' una perdita di tempo per i pescherecci che dovranno
scaricare il pesce giornalmente, oltre ad una notevole perdita
economica''. E' la denuncia di Marco Scurria, eurodeputato di
Fdi, dopo che il voto di oggi a Strasburgo sul nuovo pacchetto
sulla politica Comune della Pesca ha introdotto ''l'eliminazione
totale del rigetto entro il 2016, cioe' l'obbligo per i
pescatori di sbarcare tutte le specie sottotaglio che non
possono essere vendute per il consumo umano''. Di conseguenza,
ha sottolineato l'eurodeputato, ''come Gruppo Ppe riteniamo che
la pratica di rigetto debba essere applicata gradualmente e non
per tutte le specie, ed e' per questo che abbiamo espresso voto
contrario al nuovo regolamento''. Il ''principio della riforma
della politica comune della pesca, cioe' la salvaguardia della
risorsa, e' condivisibile ma crediamo che non sia questa la
strada giusta per la tutela dei pescatori'', ha concluso
l'eurodeputato Fdi.(ANSA).
