#titolo Profumo, in Italia è difficile trasformare la ricerca in un elemento di sviluppo - Ricerca e Istituzioni - Scienza&Tecnica
  ''Abbiamo difficoltà a trasformare la buona ricerca in elementi di sviluppo del Paese'': lo ha detto il ministro dell'Istruzione, Francesco Profumo, nella conferenza internazionale ''Bioeconomy Rome', in corso all'Irbm Science Park di Pomezia. 
''I nostri ricercatori - ha aggiunto - sono di buona e ottima qualità e nel momento delle competizioni internazionali sono bravi ma sembra che abbiamo delle difficoltà nel trasformare la ricerca in elementi di crescita del Paese. Le debolezze sono due: l'organizzazione e la cesura sulla pipeline tra ricerca e progetti''. 
Il ministro ha poi ricordato che l'Italia è al quarto posto in Italia per numero di pubblicazioni scientifiche e produce circa il 6% delle pubblicazioni mondiali nelle scienze della vita, soprattutto sul fronte medico. Tuttavia, l'Italia scende al quinto posto se si considerano i brevetti europei: gli inventori italiani, infatti, producono il 3% circa dei brevetti nelle scienze della vita.  
