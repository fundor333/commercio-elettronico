#titolo Federauto, ecoincentivi gia' esauriti. Durati poche ore - Auto e Istituzioni - Motori
  ROMA - Gli ecoincentivi sulle auto a basse emissioni previsti dal governo Monti per i privati sono durati poche ore. Prenotabili da stamani, sono terminati in tarda mattinata: lo afferma Federauto, secondo cui ''questi incentivi sono solo una bufala, e anzi per il nostro settore sono negativi perche' hanno innescato un effetto attesa per nulla''. 
Il presidente di Federauto, Filippo Pavan Bernacchi, rileva che ''intanto abbiamo dissipato circa 5 milioni di euro di denaro pubblico per non vendere neanche un'auto in piu'. Adesso butteremo via gli altri 35 milioni destinati alle aziende, ammesso che nel loro parco abbiano auto da rottamare con piu' di dieci anni. Ai concessionari non resta che gestire le reazioni negative dei clienti e di questo certo non avevamo bisogno''. 
Per l'associazione, che rappresenta i concessionari di autoveicoli di tutti i brand commercializzati in Italia, si tratta di ''un provvedimento dannoso che nel 2013 dilapidera' 40 milioni di euro senza ottenere nessun effetto''. Per questo l'auspicio e' che ''gli incentivi vengano bloccati per il 2014 e il 2015'' e che ''si pensi a misure vere, serie, per rilanciare il mercato dell'auto che sta arrancando''.  
