#titolo Veicoli elettrici, da giovedi' a domenica in mostra a Roma - Mobilit√† Sostenibile - Motori
  ROMA - Da poco archiviato il Motodays, Roma si prepara ad accogliere Elettrocity. Da giovedi' a domenica alle Officine Farneto, in via Monti della Farnesina, nel cuore della Capitale, sara' possibile provare 60 veicoli elettrici disponibili in Italia. Personal mover, biciclette a pedalata assistita, scooter, moto e automobili saranno presentati, disponibili per test drive e offerti a prezzi speciali dalle aziende italiane. 
Dopo Motodays in Fiera Roma, durante il quale sono state avviate le prime prenotazioni attraverso l'area tematica Elettrocity dedicata al 'green', - si legge in una nota - debutta l'evento che celebrera' diversi 'battesimi' elettrici con molti eventi speciali tra cui la presentazione della iCar0, la microcar per Roma, di giovedi' e il raduno degli elettro-motociclisti romani di sabato mattina. E' possibile pre-registrarsi all'evento sul sito www.artmouse.it/elettrocityroma. 
Giovedi' sara' inoltre possibile effettuare i test dalle 15 alle 19 mentre venerdi', sabato e domenica e' previsto l'orario continuato dalle 10 alle 19. Saranno presenti ad Elettrocity Roma, tra gli altri, Enel Green Power, Renault (anche con la nuova ZOE in esposizione), Emco, Etropolis, Govecs, Cerberus, Motorini Zanini, Solex, Bertini Moto ed Ecomission (scooters), la nuovissima microcar iCarO di GreenGo e moltissime biciclette a pedalata assistita tra cu Kalkoff, Armony, BH, Ruote Verdi, Frisbee Dinghi ed Etropolis.  
