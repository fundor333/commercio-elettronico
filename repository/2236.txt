#titolo Berlusconi, Bersani sia leader o Pd va a sbattere  - Politica
Aspettiamo di vedere che Bersani continui a prendere porte in faccia da Grillo, poi vediamo se il segretario del Pd è un leader e sa guidare i suoi o se li porta a sbattere. Lo ha detto Silvio Berlusconi, a quanto raccontano, nel corso dell'incontro a villa Gernetto con gli eletti lombardi. 
 ASPETTIAMO DECISIONI DIREZIONE PD  - Aspettiamo di vedere domani la direzione del Pd. Poi la prossima settimana ci riuniremo per eleggere i capigruppo, servono facce nuove. Lo ha detto Silvio Berlusconi, a quanto racconta chi è presente, nel corso della riunione con gli eletti lombardi a villa Gernetto. 
 SENZA SCHEDE ANNULLATE VINCEVAMO DI 250 MILA VOTI   - Se non ci avessero annullato in media 5 voti a sezione avremmo vinto di oltre 250 mila voti. Lo ha detto Silvio Berlusconi, a quanto raccontano, nel corso dell'incontro a villa Gernetto con gli eletti lombardi. 
 HO PARLATO CON IMPRENDITORI, TUTTI PREOCCUPATI  - Ho parlato con le associazioni degli imprenditori, sono tutte preoccupate. Lo ha detto Silvio Berlusconi, a quanto raccontano alcuni presenti, nel corso della riunione con gli eletti della Lombardia a villa Gernetto. Il Cavaliere ha poi aggiunto che nei sondaggi la coalizione di centro destra è avanti mentre Scelta Civica di Monti è scesa al 6,2%. 
 BERLUSCONI INSISTE, IMU VA SOPPRESSA -  l'Imu va soppressa. Lo ribadisce Silvio Berlusconi, a quanto raccontano, nel corso dell'incontro con gli eletti lombardi a villa Gernetto. Il Cavaliere è poi tornato sul fattore psicologico come prima causa della crisi economica. Questa - ha aggiunto - è stata la colpa più grande del governo Monti. 
 BERLUSCONI ANNUNCIA, 1 VOLTA AL MESE 'PIAZZE DELLA LIBERTA'   - Silvio Berlusconi annuncia di voler portare il Pdl in piazza almeno una volta al mese. Il Cavaliere, a quanto raccontano, lo ha detto nel corso dell'incontro con gli eletti lombardi a villa Gernetto chiamando l'evento 'piazze della liberta'".  
