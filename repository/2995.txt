#titolo Nave Marina militare Usa in riparazione a Genova - Porti e Logistica - Mare
  (ANSA) - GENOVA, 15 FEB - Sono iniziati a Genova i lavori di riparazione della Mount Whitney, ammiraglia della VI flotta della Marina militare Usa. L'intervento segna l'inizio di una collaborazione tra il cantiere San Giorgio del Porto e la Us Navy. Circa 8 milioni di euro il valore della commessa. Per i lavori coinvolte circa 30 aziende quasi tutte genovesi con circa 200 lavoratori impegnati. L'arrivo della Mount Whitney rappresenta il ritorno a Genova della marina militare Usa a 30 anni dall'ultima commessa.  
