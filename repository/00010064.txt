#titolo Siria: Asma Assad ricompare in pubblico - Top News
     (ANSA) - ROMA, 17 MAR - La moglie del presidente siriano
Bashar al Assad, Asma, e' riapparsa ieri in pubblico
partecipando a un evento al teatro dell'Opera di Damasco in
onore delle "madri dei martiri". Asma, ritratta in numerose foto
pubblicate sul web dagli attivisti pro-regime, ha partecipato
all'evento all'indomani dei rumors sul presunto parto di due
gemelli la scorsa settimana. L'agenzia ufficiale Sana, che
pubblica la notizia dell'evento al teatro sul suo sito, non
menziona invece la partecipazione di Asma.
