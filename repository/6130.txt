#titolo Ai piedi del Monte Bianco si celebra leggenda dell'alpinismo  - Spettacoli e Sport
  Per quattro giorni la manifestazione proporrà conferenze, dibattiti, incontri con i grandi protagonisti dell'alpinismo internazionale, presentazione di libri e proiezioni di film, oltre alla cerimonia di consegna del premio 'all'impresa alpinistica più significativa del 2012'. Le spedizioni in nomination, scelte al termine di un lungo processo di selezione, si conosceranno all'inizio di marzo. A designare la scalata vincitrice sarà una Giuria tecnica presieduta dal britannico Stephen Venables, considerato il grande teorico dello 'stile alpino'. Gli altri 'giurati' sono lo sloveno Silvo Karo, il giapponese Katsutaka Yokoyama e l'austriaca Gerlinde Kaltenbrunner, prima donna a scalare tutti i 14 Ottomila metri della Terra senza uso di ossigeno supplementare. Accanto ai premi alle migliori ascensioni dell'anno, dal 2009 é stato istituito un premio alla Carriera, il Piolet d'Or Carrieré, alle figure che hanno segnato la storia dell'alpinismo mondiale. Quest'anno il ricoscimento sarà assegnato all'austriaco Kurt Diemberger, unico ancora in vita ad aver scalato due Ottomila in prima assoluta, che succede nell'albo d'oro a Walter Bonatti (2009), Reinhold Messner (2010), Doug Scott (2011) e Robert Paragot (2012).  
