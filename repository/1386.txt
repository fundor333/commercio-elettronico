#titolo In 5 mila per Eros Ramazzaotti a Mantova - Spettacolo
Cinquemila persone hanno applaudito, ieri sera al Palabam di Mantova, il concerto di Eros Ramazzotti, tappa numero zero del Noi world tour 2013 che toccherà anche alcune capitali europee. Sulla scena con il cantante c'erano sette musicisti e due coriste, con dieci megaschermi che rilanciavano le immagini provenienti dal mega palco, una struttura larga 80 metri e alta 20 prevista ancora più imponente nelle tappe di Monaco, Parigi, Mosca, Vienna e Parigi.  
