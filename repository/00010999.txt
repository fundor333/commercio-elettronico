#titolo Ferrari Aggradi nuovo direttore TruckStore di Mercedes - I Protagonisti - Motori
  ROMA - Mercedes Benz Italia, nell'ambito di un percorso di crescita interno alla direzione generale veicoli industriali, ha nominato Mario Ferrari Aggradi nuovo direttore TruckStore. Contestualmente Enrico Ferraioli ha assunto l'incarico di responsabile marketing Trucks. Nel team di Ferraioli, Fabrizio Lombardi sarà il nuovo responsabile del product management.     Mario Ferrari Aggradi, trentottenne laureato in Economia, è entrato in Mercedes Benz Italia nel 2005 e, dopo essere stato responsabile marketing e pianificazione TruckStore, dal 2008 ricopriva l'incarico di responsabile marketing Trucks. 
Ferraioli, che lo sostituisce in quest'ultima funzione, ha 34 anni ed è laureato in ingegneria. E' in Mercedes Benz Italia dal 2007, dove ha lavorato al marketing Mercedes Benz Cars. Dal 2010 è entrato a far parte della squadra Trucks e, dopo un'esperienza internazionale in Giappone presso la Mitsubishi Fuso, ha assunto la responsabilità della strategia usato. 

