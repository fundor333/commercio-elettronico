#titolo Honda conferma debutto nuovo suv compatto a Detroit - Prove  e Novit√† - Motori
  ROMA - Honda ha confermato che presentera' al prossimo North American International Auto Show (NAIAS) di Detroit il prototipo di un inedito suv compatto di segmento B. 
Il reveal di quello che viene definito dalla Casa giapponese come ''Urban Suv Concept'' e' programmato per il 14 gennaio 2013. Questo modello dovrebbe inserirsi al di sotto della gamma CR-V, collocandosi in diretta concorrenza con la Nissan Juke e i piu' recenti suv compatti arrivati sul mercato, come Opel Mokka, Chevrolet Trax e Ford EcoSport, o quelli che debutteranno a breve (Fiat 500X, Volkswagen Taigun e Peugeot 2008).    A questa presentazione - si legge su Auto Express - dovrebbe far seguito il lancio del modello definitivo al Salone di Tokyo, nel novembre del 2013. Derivato dalla Jazz, questo modello e' caratterizzato da un design sportivo e dinamico, con linee che ricordano quelle di una coupe' (come appunto aveva fatto Nissan nell'inventare Juke) e con una particolare soluzione per il montante posteriore che ''nasconde'' il taglio della porta.  
