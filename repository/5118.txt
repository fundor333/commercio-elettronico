#titolo Treno con scorie non parte, troppa neve in Francia - Nucleare - Ambiente&Energia
 
            
            TORINO - Una cinquantina di manifestanti dei movimenti No Nuke e
No Tav ha atteso invano, la scorsa notte, il passaggio di un
treno con scorie nucleari alla stazione di Avigliana (Torino). Il convoglio, la cui partenza era prevista da Saluggia
(Vercelli) per arrivare a La Hague (Francia) passando per
Novara, Asti, Torino e la valle di Susa, e' stato infatti
soppresso per le cattive condizioni del tempo Oltralpe, dove e'
scesa una copiosa nevicata. Il trasporto sara' riprogrammato.
