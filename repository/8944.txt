#titolo Tris di debutti Bmw a Detroit: Serie 4, Z4 e M6 Gran Coupe' - Prove  e Novit√† - Motori
  ROMA - Importanti innovazioni nella composizione dell'offerta e aggiornamenti nella gamma attuale: ecco i temi della presenza di Bmw all'edizione 2013 del North American International Auto Show (NAIAS) di Detroit.  All'evento di meta' gennaio Bmw presentera' ufficialmente la Concept Serie 4 Coupe', un modello che anticipa la futura generazione delle Coupe' Bmw di classe media. Il numero 4 - si legge nella nota della Casa - non descrive solo un design indipendente, ma anticipa una maggiore sportivita' e dinamica, un'esclusivita' superiore e una maggiore distinzione rispetto alla Serie 3.  Accanto a questa concept verra' esposta l'inedita Bmw M6 Gran Coupe' con le tipiche caratteristiche M che ne accentuano lo stile individuale nel design esterno e negli interni. La M6 Gran Coupe' e' equipaggiata con il V8 M TwinPower Turbo da 560 Cv e 680 Nm di coppia massima. 
 Altra novita' tra le sportive Bmw e' la generazione 2013 della Z4 con numerosi interventi sugli interni, un nuovo pacchetto di equipaggiamenti e il debutto della motorizzazione 2.0 156 Cv TwinPower Turbo nella Z4 sDrive18i.  Al NAIAS di Detroit la Casa di Monaco portera' anche le Serie 1 Coupe' e Serie 1 Cabrio nella versione Limited Edition Lifestyle. Questi modelli sono caratterizzati da equipaggiamenti esclusivi che - afferma Bmw - ''generano degli originali tocchi di stile sia all'interno che all'esterno''. E' il caso dei cerchi in lega da 18 pollici, delle modanature interne in legno pregiato Fineline Stream, della capote colore marrone con pigmenti argento (nella Serie 1 Cabrio Lifestyle Edition) e degli interni in pelle marrone con cuciture decorative bianche.  
