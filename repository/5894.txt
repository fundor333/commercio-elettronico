#titolo Italia 150: il 13 ottobre  presentazione premio Camera Deputati  - Italia 150
  Giovedi' 13 ottobre, alle ore 16, presso la Sala Aldo Moro di  Palazzo Montecitorio , si svolgera' la Conferenza stampa di presentazione del  ''Premio   Camera dei deputati per il Centocinquantesimo anniversario dell'Unita' d'Italia'' . Interverranno Gino Agnese, Presidente del Comitato scientifico del Premio, Emilio Petrone, Amministratore delegato di Sisal che con Superenalotto e' sponsor del Premio. Sara' presente il Vicepresidente della Camera dei deputati, Maurizio Lupi. Il Premio e' stato indetto dall'Ufficio di Presidenza della Camera per valorizzare il legame tra l'arte e le istituzioni e promuovere l'arte contemporanea ed e' rivolto all'autore dell'opera d'arte che avra' meglio illustrato il tema dell'Unita' d'Italia. L'opera vincitrice trovera' collocazione nella restaurata Aula del Palazzo dei Gruppi parlamentari. Le altre nove opere saranno vendute all'asta e il ricavato andra' a sostegno di una onlus nel settore del recupero del patrimonio artistico operante in Abruzzo. La mostra sara' inaugurata l'8 novembre e le opere saranno in mostra presso la Sala della Lupa dall'8 al 17 novembre. I fotografi e gli operatori delle tv e delle radio che intendano accreditarsi devono inviare un fax al numero dell'Ufficio Stampa della Camera 06.6783082 (tel. 06.67602125/2866) entro le ore 12.00 di mercoledi' 12 ottobre.   
