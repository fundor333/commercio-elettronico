#titolo Regina trans sfila a Rio, sconfitto ultimo tabu' - Mondo
RIO DE JANEIRO - Il Carnevale di Rio de Janeiro, che si apre ufficialmente venerdì prossimo con le sfilate iniziali delle scuola di samba, romperà quest'anno un importante tabù: per la prima volta nella storia del Sambodromo, una transessuale sfilerà come 'regina di batteria' per il gruppo Unidos da Vila Santa Tereza. Ad aggiudicarsi il disputatissimo posto - il più importante per le sambiste, normalmente riservato ad attrici famose - è stata la modella Ariadna Arantes. La giovane è anche protagonista di una campagna pubblicitaria contro i pregiudizi lanciata dalla griffe italo-brasiliana Brasaimara. "I pregiudizi esistono ancora - ha detto Ariadna, fidanzata con un italiano - ma per fortuna sono lo stesso riuscita a conquistare il rispetto dell'85% delle persone. Sono sicura che la mia partecipazione aiuterà a combattere l'omofobia".  
