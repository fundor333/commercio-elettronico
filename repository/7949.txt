#titolo Auto, solo 6,6% del parco circolante in Italia e' ecologico - Mobilit√† Sostenibile - Motori
  ROMA - Le auto ecologiche in circolazione in Italia rappresentano solo il 6,6% del totale del parco circolante. Lo rivela un'elaborazione di Federpneus (Associazione Nazionale Rivenditori Specialisti di Pneumatici) su dati Aci, precisando che sono 34.648.058 le auto a benzina o a gasolio che circolano in Italia, su un parco composto da 37.107.223 auto. Le auto ecologiche (e cioe' alimentate a metano, a gpl o elettriche) in circolazione nel nostro Paese sono invece 2.459.165. 
Se si considerano i dati regionali - precisa la nota - emerge che la regione in cui la percentuale di auto ecologiche e' maggiore e' l'Emilia Romagna (15,55%), seguita da Marche (14,09%) e Veneto (9,08%). 
Dall'elaborazione fornita da Federpneus si evince inoltre che le auto alimentate a gpl in Italia sono 1.776.255 (il 4,78% del parco circolante), quelle a metano sono 680.994 (l'1,84% del parco circolante) e quelle elettriche sono 1.916 (lo 0,01% del parco circolante). 
Si tratta di quote marginali del parco circolante, che risulta ancora composto per la grandissima maggioranza (93,4%)  da auto alimentate in maniera tradizionale e quindi potenzialmente piu' inquinanti di quelle alimentate con carburanti alternativi.  
