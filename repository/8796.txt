#titolo Audi, vendite globali a +11,7% nel 2012 - Industria e Mercato - Motori
  ROMA - Audi ha chiuso il 2012 con vendite globali in crescita dell'11,7% a 1.455.100 unita', superando l'obiettivo annunciato degli 1,4 milioni di vetture. Lo rende noto la casa di Ingolstadt, che sottolinea la buona performance sul mercato italiano.     In Italia il marchio ha immatricolato 51.062 auto durante lo scorso anno, portando la propria quota di mercato dal 3,5 al 3,6%. A trainare sono stati i Suv. Oltre il 30% delle consegne, infatti, ha interessato i modelli Q. Tra questi, le vendite di Q3 hanno raggiunto i 9.646 pezzi. 
Delle auto commercializzate, inoltre, circa il 38% sono vetture dotate di trazione quattro, di cui si registrano 19.267 consegne. Fra i modelli piu' richiesti, la Audi Q5 2.0 TDI quattro, con 5.009 unita' vendute.  
