#titolo Daimler acquisira' il 12% nella cinese Baic - Industria e Mercato - Motori
  ROMA - Daimler acquisira' una partecipazione del 12% nella cinese Baic Group, divisione auto Beijing Automotive Group (Baic), attraverso l'emissione di nuove azioni. La transazione, i cui termini finanziari non sono noti, dovrebbe concludersi entro la fine dell'anno o agli inizi del 2014, fa sapere la casa tedesca, che otterra' due consiglieri nel cda di Baic Motor. 
Sempre in base all'intesa, Baic Motor portera' dal 50 al 51% la propria partecipazione in Beijing Benz Automotive Company, una joint venture con Daimler, mentre l'azienda tedesca portera' dal 50 al 51% la propria quota nella joint venture Beijing Mercedes-Benz Sales Service.      ''Attraverso questo investimento strategico in Baic Motor, saremo la prima azienda non cinese a entrare nel capitale di una casa automobilistica cinese'', ha evidenziato il direttore finanziario di Daimler, Bodo Uebber. ''L'operazione ci consentira' inoltre di essere parte della crescita di una delle principali aziende automobilistiche di quella nazione''. 
Nel 2011, si legge nella nota di Daimler, Baic Motor ha commercializzato oltre 1,5 milioni di auto.  
