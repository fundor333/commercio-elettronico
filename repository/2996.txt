#titolo Torino-Lazio,nessun problema per la neve - Calcio
     (ANSA) - TORINO, 17 MAR - Torino-Lazio, posticipo della
29/a giornata di serie A in programma questa sera all'Olimpico,
si giocherà regolarmente. La neve che da questa mattina cade sul
capoluogo piemontese non sta causando disagi. Il campo da gioco,
informa il club granata, resterà coperto fino ad un'ora prima
del fischio d'inizio, previsto alle 20.45. Nelle zone di accesso
allo stadio, inoltre, è stato gettato il sale per evitare la
formazione di ghiaccio.
