#titolo La principessa Lilian - Protagonisti
La principessa svedese Lilian è morta all'età di 97 anni, 15 anni dopo suo marito Bertil, che riuscì a sposare solo dopo una lunghissima attesa causata dalle regole della monarchia. Lo ha annunciato la Casa reale. 
 Lilian, moglie dello zio del re Carl XVI Gustaf, nativa del Galles (Regno Unito) aveva annunciato nel 2010 che non sarebbe più comparsa in pubblico a causa dell'Alzheimer. 
 A 24 anni, nel 1940, aveva sposato l'attore Ivan Craig. Ma mentre questi era al fronte, nel 1943, Lilian conobbe a Londra il principe Bertil, che all'epoca lavorava all'ambasciata di Svezia in Gb. Fu l'inizio di una storia d'amore durata 54 anni: poco dopo avrebbe divorziato consensualmente da Craig, ma Bertil non poteva sposarla senza rinunciare alla successione al trono, che aveva pochi pretendenti. 
 Lilian accettò quindi di restare nell'ombra.    Alla morte del fratello di Bertil, re Gustav VI Adolf, nel 1973, Carl VI Gustaf fu incoronato, a soli 26 anni. E tre anni più tardi fu lui a dare il permesso a Bertil di sposare Lilian, con la quale viveva di fatto insieme da trent'anni. Non ebbero figli. Bertil era morto nel 1997, a 84 anni.  
