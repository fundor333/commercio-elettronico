#titolo Confidustria: volume 150 anni Italia attraverso grandi opere - Italia 150
  Dall'Unita' ad oggi, la storia dell'Italia attraverso le grandi opere e i protagonisti del cemento: e' il volume da collezione realizzato da  Aitec , l'Associazione italiana tecnico economica del cemento, dal titolo ''150 anni di storia del cemento in Italia. Le opere, gli uomini, le imprese'', presentato oggi presso la sede di Confindustria. Il libro scritto da  Tullia Iori , professore associato di architettura tecnica all'Universita' di Roma Tor Vergata, e dal giornalista  Alessandro Marzo Magno , per  Gangemi editore , ripercorre la storia dell'industria del settore. 
 ''Parlare dell'industria cementiera - scrive il presidente di Confindustria,  Emma Marcegaglia , nella prefazione - e' un modo per scorrere velocemente i fotogrammi della crescita e dello sviluppo imprenditoriale italiano nell'arco di 150 anni, oltre che per offrire un'analisi approfondita dell'evoluzione degli aspetti economici produttivi ed organizzativi di questa industria, che ha contribuito in modo determinante al consolidamento dell'immagine del made in Italy nel mondo''.   
