#titolo Ungheria: Barroso, benvenuti impegni Orban su banca centrale - Altre news - ANSA Europa
     (ANSA) - BRUXELLES, 24 APR - Il presidente della Commissione
europea, Jose' Manuel Barroso, ha apprezzato gli impegni presi
dal primo ministro ungherese, Viktor Orban, per garantire
l'indipendenza della banca centrale. Potrebbe cosi' sbloccarsi
il negoziato per il prestito che Budapest vuole da Fmi e Unione
europea, bloccato da gennaio per tre procedure d'infrazione
aperte dopo la riforma costituzionale del dicembre scorso che ha
sollevato i dubbi di Bruxelles anche sull'eta' di pensionamento
dei giudici l'indipendenza dell'autorita' per la privacy.    ''Il presidente Barroso ha dato il benvenuto agli impegni
presi da Orban per una pronta e piena messa in atto delle misure
che riguardano l'indipendenza della banca centrale annunciate
dalle autorita' ungheresi - ha dichiarato la portavoce della
Commissione europea, Pia Ahrenkilde-Hansen - Ha ancora dato
riconoscimento degli impegni presi sulle altre questioni in
sospeso, in particolare sulla riforma del sistema giudiziario,
della autorita' per la protezione dei dati e per l'eta'
pensionabile dei giudici'',
   Il Collegio dei Commissari domani si pronuncera' sulle
procedure di infrazione e potrebbe esprimere parere favorevole
all'avvio dei negoziati per l'assistenza finanziaria
all'Ungheria, 'congelato' da Bruxelles in attesa di risposte
sulle procedure di infrazione. (ANSA).
