#titolo Logistica: Casasco&Nardi sigla accordo negli Usa - Porti e Logistica - Mare
  (ANSA) - GENOVA, 4 FEB -  Casasco & Nardi S.p.A. , societa' genovese fra le piu' antiche case di spedizione italiane, ha siglato un accordo di collaborazione strategica con la statunitense UTC Overseas Inc., uno dei principali operatori nord americani.  
 L'intesa, si legge in una nota, consentira' al gruppo genovese di accedere alle opportunita' offerte dall'articolata presenza di Utc Overseas Inc. nel mercato statunitense (16 uffici propri in Nord America e 35 nel mondo).  
 L'accordo prevede una stretta collaborazione commerciale ed operativa nello sviluppo dei segmenti di business full container (FCL) e groupage (LCL).     Fondata nel 1935, Casasco & Nardi e' la holding company di un gruppo societa' operanti nel settore delle spedizioni, logistica e trasporti. Nel passato esercizio ha conseguito un fatturato consolidato di oltre 64 milioni di euro, movimentando oltre 50.000 TEUs (unita' di misura dei container). Impiega circa 100 persone nei propri uffici italiani ed esteri.(ANSA).  
