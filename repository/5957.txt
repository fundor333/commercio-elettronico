#titolo Morto Skwarnicki, il poeta amico di Wojtyla - Diario Vaticano
Proprio mentre a Roma iniziava il Conclave, e' morto ieri a Cracovia, all'eta' di 83 anni, Marek Skwarnicki, poeta, scrittore e giornalista, grande amico di Giovanni Paolo II, che si avvalse della sua collaborazione per la stesura del poema ''Trittico Romano''. 
 Skwarnicki, nato a Grodnie nel 1930, vittima anche della prigionia nei lager nazisti, poi autore di numerose opere poetiche e di romanzi, era un amico di vecchia data di Karol Wojtyla, tanto da esser considerato ''il poeta amico di Giovanni Paolo II''. Un'amicizia nata nel lontano 1958, che si e' protratta lungo tutto il corso della vita di Wojtyla, con un numero di corrispondenze pari a 127 lettere. 
 ''Trittico romano. Meditazioni'' (Tryptyk Rzymski. Medytacje) e' un poema di Giovanni Paolo II in lingua polacca, pubblicato nel 2003, tradotto in italiano da Grazyna Miller e disponibile in diverse lingue. Nella seconda sezione, ''Meditazioni sulla Genesi. Dalla soglia della Cappella Sistina'', Wojtyla si soffermava proprio sui momenti del Conclave e sull'influsso che le ''policromie'' michelangiolesche del Giudizio Universale e della Genesi possono e devono esercitare sui cardinali elettori nella scelta del successore di Pietro.  
