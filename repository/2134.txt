#titolo Spremeremo la Spagna come un'arancia - Visto da...
  BERLINO - La stampa tedesca non ha dubbi: questa sera la Germania spremerà la Spagna come un'arancia. Alla vigilia della semifinale, i quotidiani concordano tutti sulla vittoria della squadra nazionale, e Bastian Schweinsteiger é convinto che tornerà in patria con la coppa del mondo.    
 Il quotidiano Die Welt illustra in prima pagina l'umore dei tedeschi con un'immagine che non lascia molto spazio alle interpretazioni: la metà di un'arancia accanto a uno spremiagrumi d'acciaio: l'arancia è la Spagna, con la scritta 'Made in Spain', lo spremiagrumi è la Germania, con la scritta 'Made in Germany'. Il titolo di questa fotografia a cinque colonne è altrettanto eloquente: 'Con il pressing arriviamo in finale'. 
 "Dopo aver mangiato la bistecca argentina, stasera tocca all'arancia spagnola", scrive la Welt, che sottolinea: "In tutto il mondo la squadra tedesca viene lodata per il suo gioco creativo". 
 "Noi fiesta, voi siesta!', è il titolo altrettanto creativo del tabloid Bz. Il giornale cita Schweinsteiger: "Vogliamo dimostrare che possiamo giocare meglio del 2008, quando abbiamo perso nella finale degli europei. La Spagna sulla carta è la squadra più forte ma noi abbiamo dimostrato che possiamo combattere queste squadre". Schweini è deciso: "Vogliamo battere un'altra grande squadra". 
 'Tutto il mondo ci augura in bocca al lupo', titola la Bild in prima. E poi: 'Dobbiamo prendere il toro per le corna'. "Certamente, c'é un'aria di rivincita - commenta ancora Schweinsteiger -. Non voglio tornare un'altra volta in Germania a mani vuote". L'allenatore Loew ricorda: "Nel 2008 la Spagna mani vuote". L'allenatore Loew ricorda: "Nel 2008 la Spagna era la squadra più forte, adesso la situazione è diversa".    La Frankfurter Rundschau spiega qual è 'La chiave del successo': "Dieci anni fa il calcio tedesco era a terra. La Federcalcio e la lega calcio hanno avviato un progetto per le nuove leve e adesso abbiamo una squadra giovane che si appresta a diventare campione del mondo".  
