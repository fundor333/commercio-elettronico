#titolo Ricerca Aci, Ambasciatori Sicurezza consapevoli importanza loro ruolo  - Speciali - Motori
  ROMA - Gli Ambasciatori della Sicurezza finora individuati dall'Aci sono ben consapevole del proprio ruolo nella diffusione dei valori di responsabilità alla guida, prudenza e rispetto delle regole all'interno della comunità di appartenenza (l'85%), ritengono utile la formazione ricevuta (il 95%) e giudicano ''ottima'' l'esperienza vissuta (il 98%). E' il risultato di una ricerca resa nota dall'Aci i cui istruttori  del Centro di guida sicura di Vallelunga hanno riscontrato un netto miglioramento delle capacità degli allievi stranieri, con una crescita della consapevolezza dei rischi sulla strada e la correzione delle cattive abitudini al volante.  
   I temi che hanno suscitato più interesse sono stati la giusta velocità in curva oltre al corretto utilizzo dei freni e del sistema ABS.  
