#titolo Promesse impossibili? In laboratorio i cosmetici sotto esame - Estetica - Salute e Benessere
  Rimmel 'allunga ciglia', smalti 'rinforzanti', shampoo fortificanti e balsami districanti. Funzionano? Sono innocui? Il dipartimento di scienze del farmaco dell''universita' di Pavia ha brevettato dei dispositivi di laboratorio per misurare, dal vivo e in modo indolore, l'efficacia e la sicurezza dei nuovi cosmetici e creato uno spin-off accademico per condurre i test per le industrie prima di immettere in commercio i prodotti. Dei nuovi sistemi di controllo si e' discusso al meeting 'Trend forum' al Cosmoprof, alla fiera di Bologna. ''Il nuovo regolamento europeo, in vigore da questo anno, impone alle ditte cosmetiche di supportare con prove di efficacia validate i messaggi pubblicitari'' ha spiegato al congresso Paola Perugini, coordinatore del master in scienze cosmetologiche e direttrice del laboratorio di tecnologia farmaceutica, prodotti cosmetici e nutraceutici a Pavia. ''Abbiamo messo a punto un sistema che misura l'effetto realmente allungante sulle ciglia dei nuovi rimmel o il miglioramento della pettinabilita' dei capelli. In effetti. L'effetto risulta realistico per alcuni prodotti ma va pero precisato che nessun rimmel stimola la crescita piu' rapida delle ciglia, si tratta invece di un effetto meccanico dovuto a sostanze che creano un film che le stira''. ''Impieghiamo invece una indagine ecografica per leggere cosa accade sotto il letto delle unghie quando si applicano i nuovi smalti indurenti o idratanti o l'ultima generazione degli smalti, come quelli ad acqua, senza dubbio piu' green dei classici smalti perche' non hanno solventi di sintesi ma che, bagnando il letto dell'unghia, facilitano la penetrazione dei polimeri nella pelle'' ha sottolineato Perugini.  
