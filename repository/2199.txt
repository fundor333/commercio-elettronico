#titolo Revolver trovato per strada a Nuoro - Sardegna
     (ANSA) - NUORO, 16 MAR - Una pistola a tamburo calibro 38
special, marca Cobra, caricata con sei cartucce, e' stata
rinvenuta stanotte, intorno all'una, lungo la centralissima via
Trieste a Nuoro. L'arma e' stata notata dall'equipaggio di una
''Volante'' in mezzo alla carreggiata. Il revolver e' in
perfetto stato di conservazione e ha la matricola abrasa. Molto
probabilmente l'arma e' stata abbandonata da alcuni sconosciuti
a bordo di un'auto che ha incrociato, nella stessa via, la
Volante. Indaga la Mobile.
