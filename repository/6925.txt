#titolo A Parigi debutto per inedita versione 3 porte di Hyundai i30 - Prove  e Novità - Motori
  ROMA - Riflettori puntati sulla i30 che a Parigi si presenta nella inedita versione tre porte caratterizzata da un look aggressivo &#8211; che si richiama alle filanti linee del linguaggio stilistico Hyundai della 'Fluidic Sculpture' &#8211; ancor più sportivo, grazie allo spoiler posteriore e al frontale più grintoso. Le portiere più ampie e le superfici vetrate ne esaltano il profilo dinamico. 
Nella vista anteriore, si nota la nuova griglia di colore nero, su cui spicca il simbolo Hyundai cromato. In basso, sul rinnovato paraurti sono stati inseriti fendinebbia di forma circolare accoppiati alle luci di posizione con LED &#8211; che si sviluppano in senso orizzontale.     Anche la parte posteriore si differenzia sostanzialmente da quella della 'sorella' a cinque porte per i nuovi fendinebbia scolpiti (anche qui in orizzontale), un piacevole contrasto con l&#8217;elemento verticale presente invece sulla cinque porte. Insieme alla nuova protezione sottoscocca di colore nero e allo spoiler aerodinamico, l&#8217;area posteriore vanta così un look più grintoso. 
Esclusivi cerchi in lega da 16'' completano la dotazione esterna, mentre nell&#8217;abitacolo debutta al Salone di Parigi una configurazione più sportiva, fra cui spiccano le cuciture di color arancio sul volante, sul pomello del cambio e sul bracciolo. 
Le motorizzazioni sono le stesse &#8211; tre benzina e tre diesel, con cilindrata 1.4 e 1.6 e potenze variabili fra 90 e 135 cavalli. Anche su questa vettura sarà sempre possibile impostare a proprio piacimento la risposta dello sterzo (Comfort, Normal, Sport) grazie alla presenza del dispositivo 'Flex Steer'. 
Nello stand, questa versione e' stata affiancata dalla nuova Santa Fe, gia' svelata alla stampa internazionale, dalla Genesis Coupe' 2013, da Veloster turbo e da un'inedita i20 in versione WRC da corsa, con la quale rientrerà nel Campionato del Mondo Rally Fia.  
