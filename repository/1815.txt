#titolo Una Concept Suv VW con 3 file di sedili debuttera' a Detroit - Prove  e Novit√† - Motori
  ROMA - Debutto al salone di Detroit del prossimo gennaio di un'inedita concept Suv Volkswagen con tre file di sedili. La versione di produzione, secondo quanto riferisce Car and Driver, sara' costruita e venduta negli Stati Uniti. La Concept che sara' presentata al salone di Detroit dovrebbe prefigurare il futuro Suv sette posti su tre file di sedili che si andrebbe ad inserire, nella gamma Volkswagen, tra i modelli Tiguan e Touareg. Dal punto di vista della tecnologia costruttiva, la futura Suv dovrebbe nascere sulla nuova piattaforma MQB, che e' un evoluzione della piattaforma PQ35/46 per la Tiguan ed e' anche la base su cui e' costruita la nuova Golf. 
Anche se la nuova Suv sara' separata dalla gamma VW sport-utility, dal punto di vista del prezzo sara' piu' vicina ai 23,820 dollari (18.442 euro) del listino di accesso della Tiguan, che ai 44.300 dollari (34.328 euro) del listino Touareg. 
Il futuro Suv della  Volkswagen sara' costruito, probabilmente, a fianco della Passat nello stabilimento di Chattanooga, nel Tennessee. Ma la VW sta anche valutando altri siti produttivi. 
Il nuovo Suv arrivera', probabilmente, sul mercato come modello  del 2016, e le prime unita' dovrebbero uscire dalla linea di assemblaggio alla fine del 2015, con la cadenza produttiva completamente avviata dal 2016.  
