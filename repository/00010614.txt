#titolo Cadaveri carbonizzati: identificati - Calabria
     (ANSA) - LOCRI (REGGIO CALABRIA), 14 MAR - Sono stati
identificati ufficialmente i due cadaveri carbonizzati trovati
il 21 febbraio scorso a Caulonia all'interno di un'Alfa Romeo
147. Si tratta del proprietario dell'auto, Francesco Coluccio,
42 anni, e di Francesco Femia (39), entrambi noti alle forze
dell'ordine. L'identificazione e' stata fatta dai medici legali
Aldo e Anna Barbaro con l'esame del dna comparando reperti dei
familiari. I due sono stati uccisi, presumibilmente, a colpi di
pistola.
