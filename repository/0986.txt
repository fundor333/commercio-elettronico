#titolo Otto comuni su 10 a rischio per fragilita' suolo - Natura - Ambiente&Energia
 
            
            ROMA - In Italia 8 comuni su 10 sono a rischio idrogeologico. Lo
sottolinea Legambiente che con la collaborazione del
dipartimento della Protezione civile domani da' il via alla
campagna nazionale dedicata al monitoraggio e alla prevenzione
di frane e alluvioni, 'Operazione fiumi 2013', partendo da
Genova, e concentrandosi poi in Liguria, Sicilia, Campania. Nel capoluogo ligure, poi a Messina e nell'area della penisola
Sorrentina - in occasione della decima edizione della campagna -
saranno organizzate iniziative di informazione rivolte ai
cittadini, in particolare ai piu' giovani e alla scuola, insieme
ad approfondimenti e giornate di volontariato per la tutela e la
cura di tratti delle sponde di fiumi torrenti e fiumare. ''Il nostro territorio - dichiara Rossella Muroni, direttore
generale di Legambiente - e' estremamente fragile. Nell'80% dei
comuni italiani sono presenti aree a rischio idrogeologico; qui
frane e alluvioni rappresentano un pericolo aggravato da scelte
poco attente nella gestione del territorio'', tipo
''l'abusivismo''. Invece, ''la sicurezza dei cittadini e il
risanamento del territorio - aggiunge Muroni - devono
rappresentare una priorita' assoluta in Italia, dove e' ormai
improrogabile una grande opera nazionale di prevenzione del
dissesto''. Il tema centrale sara' l'informazione ai cittadini: sabato 2
febbraio a Genova e' in programma la giornata d'informazione e
di formazione con il patrocinio di Regione Liguria, Arpal,
comune di Genova, ordine ligure dei Geologi e Sigea; martedi' 5
febbraio, l'appuntamento sara' invece a Casarza Ligure (Ge) con
una mostra itinerante per le scuole, che il 6 e il 7 febbraio si
spostera' a Genova, a piazza Manzoni. Dal 28 febbraio al 3 di
marzo la campagna sara' in Sicilia, in provincia di Messina, e a
fine marzo fara' tappa in Campania, nella penisola Sorrentina.
