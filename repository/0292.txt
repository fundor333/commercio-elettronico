#titolo Camere:Colle,condivisione per Presidenti - Politica
     (ANSA) - ROMA, 16 MAR - ''Mi auguro ancora che sia possibile
giungere oggi all'elezione dei Presidenti'' delle Camere e
''all'attribuzione di tutti gli incarichi istituzionali, in un
clima di condivisione della responsabilita' di favorire - dopo
le elezioni del 24 febbraio e sulla base dei risultati che ne
sono scaturiti - l'avvio di una costruttiva dialettica
democratica e di una feconda attivita' parlamentare''. E' quanto
si legge nella nota del Quirinale.
