#titolo Porti: siglato contratto per vasca colmata Ancona - Autorità Portuali Marche - Mare
     (ANSA) - ANCONA, 30 GEN - Regione Marche e Rti Coseam
Italia-Travaglini srl hanno siglato oggi il contratto per la
realizzazione della vasca di colamta del porto di Ancona, nella
quale verranno conferiti i fanghi di dragaggio dello scalo e dei
porti di Fano, Senigallia, Numana e Civitanova Marche.     L'opera e' prevista dall'Accordo di programma stipulato nel
2008 tra ministero dell'Ambiente, Regione Marche, Autorità
portuale di Ancona e Comuni sede di porti regionali. La vasca,
del costo di circa 10 mln di euro, dovrebbe essere ultimata a
novembre.    ''Riparte il percorso per la valorizzazione del porto di
Ancona, hub strategico per le Marche nel contesto europeo'' ha
commentato l'assessore regionale Paolo Eusebi. (ANSA).
