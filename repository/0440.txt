#titolo GLI SFIDANTI Cain, l'altro nero ex manager della pizza   - Mondo
Sinora e' stato il protagonista assoluto, nel bene e nel male di questo primo assaggio di campagna elettorale. E' Herman Cain, il paladino dell'anti-politica, l'ex manager di una catena di pizzerie, nero, amante dei gospel, che al momento, malgrado gli scandali sessuali che lo stanno travolgendo, tallona a poca distanza il front-runner Mitt Romney.     Sessantasei anni a dicembre, totalmente digiuno di politica, sembrava destinato ad avere il ruolo di comparsa nella sfida per la nomination repubblicana. Poi, qualche mese fa, la svolta, con la vittoria inaspettata in un voto informale, ma in uno stato decisivo come la Florida.      
 Da quel giorno ha scalato ogni sondaggio, grazie soprattutto alla formula magica 9/9/9, la sua proposta di aliquota unica per le tasse sulle persone fisiche, sui redditi e alle aziende. Gli esperti hanno dimostrato che sotto c'e' la truffa. Ma ormai questo eccentrico 'self made man' della Georgia aveva gia' conquistato i suoi fans, molti dei quali del Tea Party.     Una campagna tutta all'insegna del ''political incorrect'', del parlare chiaro. Come capo staff ha scelto una vecchia volpe del partito repubblicano, Mark Block, che nel suo primo video supercliccato su Youtube , dopo aver esortato tutti che ''ora e' il tempo di agire'', si congeda fumandosi una bella sigaretta.      
 Malgrado il fundraising fosse ridicolo, inferiore ai 3 milioni di dollari, e non avesse messo piede in quasi nessuno degli stato chiave, Cain sembrava fosse destinato a battersi sul serio per la Casa Bianca. Giorni fa la doccia fredda: Politico.com rivela al mondo che negli anni '90, quando era presidente dell'associazione dei ristoratori, Cain molesto' sessualmente tre sue impiegate.     Alla fine, sempre Politico scopri' che per evitare lo scandalo, Cain pago' ad almeno una delle donne un anno di stipendio, in cambio del suo silenzio. A caldo, nego' tutto e denuncio' di essere vittima di un complotto dei giornali di sinistra. Poi accuso' il suo avversario, Rick Perry, di aver orchestrato la campagna diffamatoria.     Ora, giorno dopo giorno, stanno emergendo particolari che confermano tutta la storia. Per ora sembra che i suoi non lo abbiano abbandonato. Ma ora c'e' da chiedersi sino a quando sosterranno la corsa di un candidato che sembra ormai irreparabilmente azzoppato.  
