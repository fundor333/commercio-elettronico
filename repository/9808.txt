#titolo Tommy, il cane di San Donaci ricoverato in clinica - Natura - Ambiente&Energia
  BRINDISI - Tommy, il cane che ha commosso l'Italia per la sua abitudine di recarsi ogni giorno, per mesi, nella chiesa di Santa Maria degli Angeli a San Donaci (Brindisi) in cui a novembre si e' celebrato il funerale della sua padrona e' ricoverato in una clinica per animali. Nessuna indicazione sulla struttura in cui si trova perche' non e' in buone condizioni di salute in quanto sarebbe affetto da diverse patologie. Lo riporta il quotidiano brindisino Senzacolonne. 
Il cane, un meticcio di 13 anni, era ritornato nei giorni scorsi a casa di Sebastian Mapelli, il figlio di Maria Lochi, la donna di 57 anni che aveva adottato il meticcio e che e' morta alla fine dello scorso novembre. 
Da quando era morta la sua padrona, Tommy andava in chiesa ogni giorno e assisteva alle funzioni, accolto da preti e fedeli, aspettando il ritorno della donna. 
Nelle scorse settimane il cane era stato al centro di polemiche e infine conteso da piu' parti, inclusa l'amministrazione comunale di San Donaci. 
La vicenda del meticcio di cui Maria Lochi, che quando era in vita si era a lungo dedicata ai randagi del suo paese, incluso Tommy, sembra ora essersi conclusa con l'affidamento di Tommy al figlio della donna. L'uomo si sta occupando di sostenere le cure necessarie al cane il quale, anche per l'eta avanzata, e' ora in pericolo di vita.  
