#titolo Tumori:rischio aumenta con indice massa corporea,ma non solo - Stili di vita - Salute e Benessere
     (ANSA) - ROMA, 13 NOV - Tutti lo hanno calcolato almeno una
volta, basandosi su tabelle pubblicate da libri e giornali,
eppure il Bmi (body mass index, in italiano 'indice di massa
corporea') che oltre ad essere un valore che certifica
parzialmente la forma fisica, ha una validita' predittiva per
alcune malattie quali cardiopatie, diabete di tipo 2 e vari tipi
di tumori.    Secondo uno studio dell'Albert Einstein College of Medicine
della Yeshiva University, pubblicato sull'American Journal of
Epidemiology, alcuni tipi di cancro sono, infatti, correlati
alla condizione di chi ha molti chili di troppo. Un dato con cui
concordano gli specialisti italiani che si occupano di chirurgia
bariatrica. ''Purtroppo la correlazione tra obesita' grave e
tumori - dichiara Marcello Lucchese, presidente della Societa'
italiana di chirurgia dell'obesita' e delle malattie metaboliche
(Sicob) - e' ampiamente confermata dalla letteratura
internazionale, in particolare per alcuni tipi di tumore. Ma
l'indice di massa corporea non puo' essere l'unico parametro da
tenere in considerazione''. 
   Gli scienziati canadesi hanno valutato, in circa 90 mila
donne, l'effettiva congruenza fra BMI e il rischio di sviluppare
19 tipi di tumore. I risultati hanno confermato la validita'
predittiva del rischio cancro, da parte del BMI, solo per quello
all'endometrio, ai polmoni e al seno per le donne in
postmenopausa. ''Maggiore e' il BMI - conclude Lucchese - e
maggiore e' il rischio di ammalarsi di alcune malattie tra le
quali alcune cardiopatie, diabete di tipo 2 e alcuni tipi di
cancro, anche se e' necessario inquadrare sempre il paziente
nella sua storia clinica, familiare e genetica prima di
esprimere un giudizio su un rischio soggettivo di maggiore
esposizione al cancro rispetto al resto della popolazione''.
