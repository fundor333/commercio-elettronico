#titolo Fiamme devastano magazzino dolci - Piemonte
     (ANSA) - TORINO, 16 MAR - Un incendio, divampato nella notte
per cause da accertare, ha quasi completamente distrutto una
ditta di distribuzione di prodotti dolciari di Moncalieri
(Torino). Sono andati a fuoco circa 2.500 metri quadri di
magazzino, mentre si sono salvati gli uffici. Sul posto 11
squadre dei vigili del fuoco impegnati a spegnere le fiamme, e i
carabinieri. La proprietaria, 68 anni, ha detto di non avere mai
ricevuto minacce.
