#titolo 'Giunta abbia solo quattro assessori' - Basilicata
     (ANSA) - POTENZA, 18 MAR - Una proposta di legge statutaria
per ridurre da 6 a 4 gli assessori regionali a partire dalla
prossima legislatura e' stata presentata oggi dal presidente del
Consiglio regionale della Basilicata, Vincenzo Santochirico, e
dai componenti dell'Ufficio di Presidenza. Franco Mattia, Nicola
Benedetto, Mariano Pici e Luigi Scaglione. La proposta ''punta a
modificare l'articolo 32 dello Statuto per adeguare il numero
degli assessori alle disposizioni approvate alcuni mesi fa dal
Parlamento''.
