#titolo Biogas,Regione: no politici coinvolti - Marche
     (ANSA) - ANCONA, 14 MAR - "Dagli atti in possesso non risulta
il coinvolgimento di alcun amministratore della Regione Marche
nell'indagine in corso" sulle centrali a biogas. Lo precisa
l'Avvocatura regionale in merito ad una mozione annunciata dal
capogruppo del Pdl Francesco Massi sull'eventuale coinvolgimento
di politici. L'avvocatura ricorda la "netta distinzione di
competenze tra le funzioni di indirizzo politico del Governo
regionale e la gestione amministrativa delle strutture tecniche
sulle autorizzazioni".
