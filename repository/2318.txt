#titolo Fincantieri: Bono, non aver paura di cambiare  - Shipping e Cantieri - Mare
  (ANSA) - MONFALCONE (GORIZIA), 12 FEB - ''Non bisogna aver paura di cambiare, occorre adattarsi al mondo che cambia, perche' chi ha paura del futuro rischia di non avere futuro''. Lo ha detto l'amministratore delegato di  Fincantieri ,  Giuseppe Bono , durante una visita allo stabilimento di Monfalcone con il ministro dello Sviluppo economico,  Corrado Passera. 
 Bono, nonostante la ripresa dell'azienda, ha usato parole molto prudenti: ''non abbiamo superato la crisi, non bisogna abbassare la guardia; nel mondo ci sono altre realta' che possono competere''. In particolare, ''soffriamo per la domanda che si e' rarefatta. Nel settore navi da crociera, ad esempio, la domanda si e' dimezzata''. (ANSA).  
