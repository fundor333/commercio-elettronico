#titolo In viaggio per l'Italia con il 'Risorgimento tour'  - Italia 150
di  Angela Abbrescia 
 Non solo la grande mostra che si e' aperta il 3 novembre al  Vittoriano  alla presenza del capo dello Stato:  ''Gioventu' ribelle'' , il progetto per i 150 anni  dell'Unita' d'Italia fortemente voluto dal ministro  Giorgia Meloni , prevede anche un percorso di viaggio, concerti, spettacoli teatrali e perfino un  videogioco. 
 C'e' un video inedito che si avvale dell' interpretazione di giovani attori italiani:  Cristiana Capotondi  nelle vesti della Contessa di Castiglione,  Andrea  Fachinetti  nelle vesti di Carlo Pisacane,  Emanuele Propizio  nelle vesti di Goffredo Mameli e  Vinicio Marchioni  nelle vesti di Felice Orsini. Poi c'e' il  videogioco ''Gioventu' Ribelle'', che nasce con il duplice intento di ''celebrare l'eroismo e l'amor di patria di giovani coraggiosi il cui sangue e'  servito  ad unificare il nostro Paese e di parlare ai giovani d'oggi con il loro linguaggio raccontando loro la gloriosa storia dei Padri''. Un' avventura  tridimensionale in cui ambienti e personaggi saranno fatti rivivere con ricostruzioni storicamente fedeli dei luoghi e dei protagonisti del Risorgimento  Italiano, realizzato in collaborazione con  Assoknowledge - Confindustria . 
 Gioventu' Ribelle sara' anche un percorso guidato attraverso i luoghi della memoria dell'Unita' d'Italia. Un cammino da fare a piedi, in bicicletta o in  treno, ''sulle tracce di quei ragazzi generosi e ribelli che con la loro fede, talvolta con il loro sangue, innalzarono una nazione dove prima non c'era''.  Ogni percorso si articolera' attraverso la visita di citta', musei e monumenti variamente legati alle vicende risorgimentali; una sorta di moderno  pellegrinaggio laico e civile che vedra' la fattiva collaborazione delle  Ferrovie dello Stato , dell' Associazione Alberghi della Gioventu' , di  Mondadori Electa . 
 In programma anche concerti a cui parteciperanno i piu' importanti artisti italiani di oggi, in collaborazione con il  Ministero della Difesa  ed  Mtv Italia .    Infine, un tour teatrale che attraversera' tutta la penisola per descrivere le gesta dei giovani ribelli, la loro solidarieta', insieme alla bellezza delle  citta' da cui provenivano. In collaborazione con  Rsi Group  e  Consel Divisione Eventi .  
