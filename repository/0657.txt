#titolo Feticista taglia capelli donne su bus - Puglia
     (ANSA) - BOLOGNA, 12 MAR - Sentiva 'un desiderio
irrefrenabile di tagliare capelli a giovani donne'. Si è
giustificato così un metalmeccanico barese di 40 anni,
denunciato a Bologna dalla polizia che lo ha trovato in possesso
di tre paia di forbici da parrucchiere e due ciocche di capelli
femminili. L'uomo è stato bloccato nel quartiere fieristico,
dove gli agenti del commissariato Bolognina erano impegnati in
un servizio contro i borseggi in occasione del Cosmoprof, la
kermesse della cosmesi.
