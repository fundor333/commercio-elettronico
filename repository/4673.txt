#titolo Energia: Federutility, in bolletta mettere parole giuste - Speciali ed Eventi - Ambiente&Energia
  In bolletta bisogna mettere le parole giuste. Cosi'  Adolfo Speziani , direttore generale di Federutility, nel corso del dibattito 'Scegliere l'energia giusta: dal mercato alla bolletta' - organizzato da Acquirente Unico e Federutility, nell'ambito del Festival dell'energia, a Perugia fino al 17 giugno. 
   
 ''Bisogna evitare che in bolletta si mettano circolocuzioni tecniche, ma mettere quello che il cliente vuole trovare'', aggiunge Spaziani. Inoltre, ''contano anche i numeri della bolletta, in cui dovrebbe essere spiegato anche come posso riuscire a risparmiare''. Pertanto si dovrebbe ''educare al risparmio''. Per Spaziani pero' ''il problema vero e' che il costo dell'energia e' troppo alto fino a che non si fanno scelte definite. Eppure l'Italia le ha fatte: il gas e le rinnovabili, che sono i piu' costosi''. 
   
 Quanto alla bozza del decreto Sviluppo, Spaziani dice che ''gli strumenti finanziari possano essere estesi all'idrico; mentre sulle concessioni idroelettriche il testo penalizza gli operatori che hanno investito molto in questi impianti''. Pertanto, il direttore generale di Federutility si augura che ''il Parlamento possa migliorarlo per mantenere il primato dell'idroelettrico''.  
