#titolo Istat:snack veloce non 'decolla', 74% italiani pranza a casa - Stili di vita - Salute e Benessere
     (ANSA) - ROMA, 18 DIC - Pranzare fuori casa? No grazie. Il
pasto tra le mura domestiche si conferma infatti espressione
dell''Italian style of life'. A confermarlo e' l'Istat
nell'Annuario statistico 2012.    Nel nostro Paese fatica dunque a prendere piede l'abitudine a
consumare un pasto veloce fuori casa: ancora nel 2012, il 74,3%
delle persone pranza generalmente a casa e la percentuale e' in
crescita (+1,2%) rispetto all'anno precedente, soprattutto tra i
giovani di 25-34 anni (+4,1%).    Fortemente diffusa e' anche la consuetudine a fare una
colazione ''adeguata'' al mattino: circa otto persone su 10
abbinano al caffe' o al te' alimenti nutrienti come latte,
biscotti, pane.    Consumano il pranzo a casa, rileva l'Istat, soprattutto i
residenti nel Mezzogiorno (86%) rispetto a quelli del Nord
(67,3%). Al Sud tale quota e' in aumento rispetto al 2011 di
circa tre punti percentuali.(ANSA).
