#titolo Maro': D'amico (Confitarma), da governo decisione giusta - Uomini e Mare - Mare
  (ANSA) - GENOVA, 13 MAR - Il presidente di  Confitarma ,  Paolo D'Amico , ha espresso oggi soddisfazione per la decisione del Governo di non far rientrare in India i due fucilieri Massimiliano Latorre e salvatore Girone. 
 ''Ritengo giusto non farli rientrare in India e esprimo soddisfazione per la decisione del Governo - si legge in una nota di D'Amico diffusa da Confitarma -. Pur consapevole dell'apertura di una controversia internazionale che di fatto tale decisione comporta, non possiamo dimenticare che per piu' di un anno le autorita' indiane hanno rinviato la decisione in merito alla giurisdizione del caso e non hanno mai voluto riconoscere a questi militari lo status di agenti dello Stato di bandiera la cui sovranita' nelle acque internazionali e' esclusiva''. 
''Nel ribadire la piena solidarieta' e gratitudine di tutto l'armamento italiano ai due fucilieri italiani - conclude il presidente degli armatori italiani -  auspico che l'intera vicenda possa essere definita al piu' presto, con una soluzione amichevole della questione in via giudiziaria o arbitrale, come del resto e' previsto dalla Convenzione del mare, nel pieno rispetto del diritto internazionale''.(ANSA).  
