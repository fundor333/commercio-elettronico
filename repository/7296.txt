#titolo Regione cambia sistema neve - Turismo & Mercato
     (ANSA) - TORINO, 30 NOV - La Giunta regionale del Piemonte
ha dato il via libera una modifica del sostegno al sistema neve
mirato a riequilibrare i contributi in modo da migliorare la
situazione delle stazioni medie e piccole.   ''E un provvedimento storico - spiega l'assessore regionale
allo Sport e Turismo, Alberto Cirio - che ridisegna il rapporto
tra la Regione Piemonte e il sistema neve. Non ci saranno piu'
stazioni sciistiche di serie A e serie B, perche' estendendo a
tutte le medie e grandi stazioni il meccanismo della
convenzione, che fino a oggi era attivo solo per Sestriere,
ognuna potra' essere sostenuta nelle spese di innevamento
artificiale. Questo non avverra' attraverso un bando ma con la
piu' snella modalita' della convenzione, che di anno in anno in
base alle effettive disponibilita' di bilancio attribuira' le
risorse con criteri uguali per tutti e legati prioritariamente
ai km di piste innevate e agli interventi per la sicurezza''.    ''Ci sara' inoltre - aggiunge - una attenzione particolare
per le piccole stazioni, finora costrette a partecipare ai bandi
in concorrenza con le grandi. Predisporremo un bando ad hoc, che
sosterra' non solo l'innevamento ma anche le spese di gestione. E ancora, una maggiore attenzione sara' rivolta agli operatori e
ai volontari, che faremo in modo di rendere sempre piu'
specializzati.''. L'abilitazione rilasciata dalla Regione sara'
equiparata a quelle conseguite nelle scuole di addestramento
alpino dell'Esercito e dei corpi militarizzati, e presso le
scuole nazionali del soccorso alpino e speleologico. (ANSA)
           
