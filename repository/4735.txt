#titolo Bimbo 5 anni muore durante corso judo - Campania
     (ANSA) - ALTAVILLA SILENTINA (SALERNO), 15 MAR - Un bimbo di
cinque anni e' morto ieri sera in una palestra di Altavilla
Silentina (Salerno) dove partecipava a un corso di avviamento al
judo. Aveva cominciato da pochi minuti a fare i primi esercizi
quando si è accasciato e, dopo aver gattonato un po', si è
fermato. I genitori erano in palestra. Sul posto sono
intervenuti i Carabinieri della Compagnia di Eboli (Salerno). La
Procura di Salerno ha disposto l'autopsia.
