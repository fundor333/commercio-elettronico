#titolo Eco-colori e macchine robot, in gara le invenzioni 'giovani' - Ricerca e Istituzioni - Scienza&Tecnica
  Colori ecologici ottenuti da verdure e ortaggi, un sistema per evitare il ribaltamento dei trattori e sensori per la sicurezza stradale: sono le invenzioni nate dai giovani e nelle scuole superiori italiane, vincitrici del concorso ''Inv Factor-anche tu genio!'' organizzato dal Consiglio Nazionale delle Ricerche (Cnr) e dalla Rappresentanza in Italia della Commissione europea.  
Si chiama ''Vestiamoci con i colori della natura'' l'innovazione proposta dall'Istituto ''Cannizzaro'' di Catania, che si Ã¨ aggiudicata il primo premio. Gli studenti hanno estratto e separato coloranti per lana, cotone e lino da scarti agricoli. ''Ravanelli, cavoli rossi, carciofi, cipolla rossa e cipolla dorata - spiegano i ragazzi -sono stati trattati per ottenere questi risultati, seguiti da una prova di stabilita' del colore e da una serie di analisi spettrofotometriche''. 
'Alpha track' e' il dispositivo antiribaltamento per trattori agricoli, inventato dagli studenti dell'istituto ''Galilei'' di Bolzano per evitare una una delle maggiori cause di infortunio sul lavoro. Il sistema si basa su sensori capaci di fornire su un display l'angolo di inclinazione del trattore, lanciando l'allerta quando questo raggiunge una soglia critica. ''In caso di ribaltamento - spiegano gli inventori - il sistema invia al 118 una chiamata di soccorso con le coordinate Gps''. 
Si chiama ''Street robot'' il plastico che presenta in azione i dispositivi per la sicurezza stradale messi a punto dagli studenti dell'istituto ''Fermi'' di Roma. Sensori, microcontrollori, trasmettitori e ricevitori sono alla base di dispositivi per il controllo automatizzato della distanza, semafori e telepass intelligenti, un garage nel quale le macchine possono parcheggiare automaticamente. 
''Acqua pulita per tutti'' e' infine il metodo alternativo per il trattamento delle acque reflue inventato dai ragazzi dell'istituto ''Gadda'' di Paderno Dugnano (Milano) che si e' aggiudicato la medaglia alla creativita' femminile.  
