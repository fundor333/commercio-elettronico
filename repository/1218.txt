#titolo Autovie Venete: presepe dipendente donato a vescovo Udine - Autovie Venete
     (ANSA) - UDINE, 21 DIC - Un presepe artigianale realizzato da
un dipendente di Autovie venete e' stato consegnato al Vescovo
di Udine, Monsignor Andrea Bruno Mazzocato.    Marino Gubana ha realizzato l'opera utilizzando radici di
faggio, pezzetti di legno di nocciolo, funghi di tiglio o di
faggio, rametti di ginepro e agrifoglio, tesserine ricavate da
legno d'abete e pezzetti di corteccia, con la capanna illuminata
riciclando pezzi di vecchi trasformatori.    A mons. Mazzocato e' stata inoltre consegnata a una somma di
denaro risparmiata eliminando i regali di Natale della
concessionaria e destinata alla mensa dei Frati Cappuccini,
passata in gestione alla Caritas di Udine. (ANSA).
