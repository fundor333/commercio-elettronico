#titolo GIARDINI MERANO CANDIDATI A PREMIO INTERNAZIONALE - Qualit√° Alto Adige
 
     (ANSA) - BOLZANO, 5 MAR - I Giardini di Castel Trauttmandorff
sono stati candidati al premio per l'ambi'to International
Garden Tourism Award 2013 del Canadian Garden Tourism Council.  
   A partire dal 2011, il Canadian Garden Tourism Council premia
giardini di tutto il mondo sulla base di prestazioni
straordinarie nell'ambito del turismo verde. La nomina dei
Giardini di Castel Trauttmansdorff per il famoso premio
internazionale nel settore del mondo dei giardini rappresenta un
importante riconoscimento per lo sviluppo del giardino botanico
di Merano in direzione di un universo botanico tra natura,
cultura ed arte. La stagione 2013 avra' inizio il 29 marzo ed ha
in serbo eventi e novita' avvincenti: tra di essi una primavera
ricca di colori con migliaia di tulipani, eventi straordinari,
l'inaugurazione della nuova serra nella tarda estate 2013 e
l'anniversario per i 10 anni del Touriseum.
I vincitori del premio saranno annunciati il 19 marzo 2013 alla
North American Garden Tourism Conference a Toronto, in Canada.
(ANSA).
           

 
