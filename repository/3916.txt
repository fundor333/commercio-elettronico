#titolo A tavola in 60 minuti - Libri - Terra&Gusto
  (A tavola in 60 minuti - I menu dello chef da preparare in meno di un'ora - di Daniele Persegani - Collana Alice Sitcom editore - 226 pagine - 19,90 euro) 
 Parola d'ordine: cucina espressa. Al giorno d'oggi il tempo e' un bene prezioso e spesso si sacrifica quello destinato alla preparazione dei pasti. Per non rinunciare alla buona cucina, senza auto condannarsi a ''spignattare'' interi pomerggi, con 'A tavola in 60 minuti' il giovane chef Daniele Persegani, nato nel 1972 a Cremona, propone oltre dieci menu per ogni occasione. In meno di un'ora si puo' predisporre il menu di Capodanno, come il brunch domenicale o una cenetta da consumare in tete à tete davanti al caminetto 
. ''Avere poco tempo non significa dover mangiare male'' e l'autore di questo volume, peraltro ricco di belle illustrazioni, lo dimostra. Ironici i titoli dei menu proposti, da Raggi uva, a Due marroni fino a La via delle spezie. Per tutti indispensabile, o quanto meno importante, il kit della cucina espressa, dal bollitore elettrico al frullatore a immersione, dalla 'planetaria' al cutter, fino ai contenitori di ghiaccio da tenere in freezer e utili, all'occorrenza, per raffreddare velocemente alimenti e contenitori.  
Lo chef, che e' consulente e cuoco per Casa Azzurri e volto di Alice Tv, per un brunch energetico, magari per l'imminente Pasquetta, propone - in 60 minuti appunto, dei bocconcini golosi, a seguire orzo tonnato alla russa, e una quiche Vichy. E per dolce: pancake alla ricotta e fragoline di bosco.  
Mentre se la scampagnata è un assaggio di mare, ecco il menu pesce verde, con crostoni indiavolati, calamarata con broccoli vongole e cozze, insalata di gamberi Bayahibe style (con cocco papaya e avocado), e poi le schiacciate di tonno alle acciughe con misticanza all'uvetta e balsamico, e crema cotta alla spagnola. E passo dopo passo una voce narrante per una veloce creativa, colorata e saporita al punto giusto 
   
    
