#titolo Libri:Ap Spezia presenta Difesa di una piazzaforte marittima - Libri - Mare
     (ANSA) - LA SPEZIA, 14 DIC - Valorizzare le storiche
fortificazioni marittime e creare un percorso in grado di
promuoverle turisticamente : questo il messaggio alle
istituzioni a margine della presentazione del volume 'Difesa di
una piazzaforte marittima. Fortificazioni e artiglierie nel
Golfo della Spezia dal 1860 al 1845' scritto Stefano Danese,
Roberto De Bernardi e Michele Provvedi e pubblicato
dall'Autorita' portuale della Spezia diretta da Lorenzo
Forcieri.    ''Un patrimonio immenso, che deve essere messo a disposizione
di tutti - ha sottolineato Forcieri -. Mi auguro che questa
pubblicazione possa fornire un contributo alla divulgazione di
uno dei tanti aspetti, poco conosciuti ma non meno affascinanti,
del nostro patrimonio culturale, e che possa essere di stimolo
alle istituzioni per rendere accessibili, valorizzare,
promuovere un pezzo importante della nostra storia''.    ''Un volume che fa risaltare l'importanza strategica che il
Golfo della Spezia ha assunto per la Nazione - ha aggiunto il
Comandante in Capo del Dipartimento Marittimo dell'Alto Tirreno,
l' Ammiraglio Andrea Campregher - e che sottolinea quei valori
ancora presenti sul territorio ma ancora poco
valorizzati''.(ANSA).
