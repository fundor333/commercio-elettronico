#titolo Con lo sport bimbi meno stressati da 'verifiche scolastiche' - Stili di vita - Salute e Benessere
  ROMA - La ginnastica e' un antidoto allo stress per i piu' piccini, li aiuta anche ad affrontare meglio gli eventi stressanti come verifiche scolastiche o interrogazioni. 
Lo dimostra una ricerca su 252 bimbi di otto anni condotta da Silja Martikainen dell'Universita' di Helsinki pubblicata sul Journal of Clinical Endocrinology & Metabolism (JCEM). 
In precedenti studi la pratica di sport nei bambini e' una sana abitudine risultata legata anche ad altri aspetti del benessere del bambino, come le performance scolastiche che in genere sono migliori nei bimbi non sedentari. In questo studio si e' voluto vedere se l'attivita' fisica offrisse vantaggi anche in termini di benessere psicologico. 
Gli esperti hanno diviso il campione in tre gruppi in base al livello di attivita' fisica, intensa e frequente, moderata o nulla, che i piccoli svolgevano settimanalmente. Poi hanno sottoposto tutto il campione a una serie di verifiche, o di matematica o di lettura e visto come reagivano i piccoli, misurando i livelli di ormone dello stress, il cortisolo. 
Ebbene e' emerso che i bimbi che fanno sport reagiscono meglio agli 'stress da esame' e il loro organismo produce meno cortisolo, segno che la ginnastica e' un ottimo cuscinetto ammortizzatore naturale per tamponare lo stress.  
