#titolo Smog, a giudizio Cuffaro e Lombardo - Sicilia
     (ANSA) - PALERMO, 14 MAR - Il gup Marina Petruzzella ha
rinviato a giudizio per omissione d'atti d'ufficio l'ex
presidente della Regione siciliana, Raffaele Lombardo, il suo
predecessore Salvatore Cuffaro e quattro ex assessori regionali
all'Ambiente. Gli amministratori non avrebbero adottato misure
per contrastare lo smog, nonostante fossero a conoscenza dei
dati allarmanti sulla qualita' dell'aria. A giudizio anche gli
ex assessori Francesco Cascio, Rossana Interlandi, Giuseppe
Sorbello, Giovanni Di Mauro.
