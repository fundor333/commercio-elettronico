#titolo In Europa servono piu'auto elettriche per ridurre emissioni - MobilitÃ  - Ambiente&Energia
 
            
            ROMA - L'Europa ha bisogno di portare piu' auto elettriche e
ibride sulle sue strade se vuole riuscire a ridurre le emissioni
di Co2 generate dalle quattro ruote. Lo sostiene uno studio
commissionato da Greenpeace e Transport & Environment alla
Ricardo-Aea, una societa' di consulenza britannica specializzata
nella sostenibilita' ambientale. In base allo studio, visionato in anteprima da Reuters, l'Ue
potrebbe raggiungere l'obiettivo di 70 grammi per km di
emissioni di Co2 entro il 2025 se le nuove auto vendute si
dividessero equamente tra ibride e convenzionali. I costi extra
per l'acquisto di un veicolo ibrido si ripagherebbero in meno di
tre anni grazie al risparmio sul carburante. Lo stesso obiettivo sarebbe possibile anche se il 7% delle auto
vendute fosse di tipo elettrico e solo il 22% ibrido. Per
ridurre le emissioni a 60 grammi per km sempre entro il 2025,
invece, le auto elettriche vendute dovrebbero essere il 24% del
totale.
