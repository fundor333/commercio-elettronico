#titolo PARCHI: SONO PRINCIPALI METE DEI TURISTI IN CALABRIA - Turismo Calabria
     (ANSA) - CATANZARO, 29 MAG - Un indagine dell'Osservatorio 
turistico regionale nei Parchi Nazionali della Calabria, con 604 
visitatori intervistati, ha definito il target del turista nei 
Parchi Nazionali Calabresi.    La fruizione degli ambienti naturali con finalita' 
ricreative, di svago e di scoperta, costituisce una modalita' 
che incontra sempre di piu' il gradimento dei turisti, che 
scelgono di visitare i parchi nazionali.    Il ''turismo nei parchi'' costituisce il segmento piu' 
importante tra quelle forma di turismo che hanno come 
motivazione prevalente la fruizione dell'ambiente naturale, con 
un peso sempre crescente per l'economia locale.    I parchi presenti in Calabria, sono facilmente raggiungibili 
dalla costa; sono facilmente raggiungibili dalle aree urbane 
meridionali; possono assicurare una offerta turistica 
all'interno di ogni Parco (parco - parco) o fra i Parchi (parco 
- parchi), capace di attirare l'attenzione del segmento 
specializzato di ''turismo natura'' a livello nazionale e 
internazionale.    Il 75,5% dei visitatori sono turisti, che pernottano in 
strutture ricettive o case vacanza, il 24,5% sono escursionisti 
di passaggio. Il visitatore del Parco e' prevalentemente un 
maschio (56,0%), di eta' compresa tra i 36 e i 50 anni (34,3%), 
anche se l'eta' compresa fra i 26 e i 35 anni e' rappresentata 
molto bene (29,0%). Il livello culturale del visitatore del 
Parco e' medio - alto con la presenza di un 58,5% di diplomati e 
un 25,6% di laureati. Nella maggior parte dei casi il turista 
dei parchi proviene da una regione prossima alla Calabria e 
viaggia in compagnia della famiglia o di amici. In prevalenza 
sono le qualita' ambientali e paesaggistiche che colpiscono il 
visitatore in positivo, mentre fra gli impatti negativi 
prevalentemente, vengono segnalate le strade (14,2%), 
l'organizzazione (7,1%), la sporcizia (5,4%) e la mancanza di 
promozione (4,6%).
