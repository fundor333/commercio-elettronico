#titolo Vetro resiste a crisi, bottiglie e vasetti +1,77% - Rifiuti & Inquinamento - Ambiente&Energia
  (Dell'inviato Elisabetta Guidobaldi) 
GENOVA - Italiani tra i migliori in Europa nel rispetto dell'ambiente per scelta e recupero del vetro.Â Un'industria, quella delle bottiglie, vasi e flaconi che resiste alla crisi e che nel 2011 ha chiuso con un segno piu' facendo guadagnare in un anno quasi l'1,8%. Il vetro riciclato usato dall'industria ha registrato un +7,6% con un risparmio energetico di 3 milioni di barili di petrolio mentre cresce il tasso di riciclo del vetro che ha raggiunto quota 68,1%.  
Bene anche la differenziata con una crescita del 6%. E gli italiani premiano il materiale 'cento per cento' riciclabile e per sempre: siamo infatti tra i migliori in Europa, secondo la Federazione europea del vetro d'imballaggio (Feve), con un gradimento e una consapevolezza della qualita' del materiale dell'88% rispetto al 74% degli europei (in Europa nel 2010 sono state raccolti 30 miliardi di bottiglie). 
A scattare la fotografia dello stato di salute dell'industria del vetro cavo (gli imballaggi), Assovetro (Associazione nazionale degli industriali del vetro) e Coreve (Consorzio recupero vetro), in occasione dell'evento 'Da vetro nasce vetro' organizzato a Genova e che si e' concluso con la visita all'impianto di trattamento di riciclo del vetro Ecoglass, e alla vetreria Verallia, a Dego, in provincia di Savona.     Ed e' proprio a Dego che, in pochi metri di distanza, si tocca con mano la storia del vetro: dalla nascita al cassonetto alla rinascita, in un ciclo che non finisce mai. 
''L'industria del vetro - ha detto Giuseppe Pastorino, presidente della sezione vetro cavo di Assovetro - nonostante la difficile situazione di crisi continua ad investire in ricerca e innovazione e l'aumento della produzione 2011 dimostra come il mercato premi chi tutela l'ambiente''. 
E cosi', ha riferito Pastorino, la produzione degli imballaggi in vetro ha segnato nel 2011 un incremento dell'1,77% sull'anno precedente (+1,58% per tutti i contenitori in vetro), con un particolare salto nella produzione di vasi alimentari (+13%). L'industria dei contenitori in vetro ha utilizzato oltre 2 milioni di tonnellate di vetro riciclato risparmiando piu' di 2 milioni di tonnellate di CO2. Trend positivo per l'avvio al riciclo: 1,5 milioni di tonnellate con un incremento di circa 100 mila tonnellate. 
Per quanto riguarda la raccolta differenziata, ha riferito il presidente di Coreve, Gianpaolo Caccini, da registrare il primato della Valle d'Aosta con 50 chili procapite contro una media nazionale di 26,7 chili per abitante. In graduatoria 'sorpresa' per la Sardegna con quasi 40 chili procapite, vicina cosi' a regioni notoriamente virtuose come, oltre la Valle d'Aosta, la Lombardia, il Trentino e il Veneto. Picchi di crescita sono stati registrati in Toscana, Molise e Basilicata. 
Ma un sano ciclo del vetro implica anche una differenziata doc. 
I cittadini devono sapere cosa buttano e dove. ''Al sud - ha detto Caccini - sono piu' informati, solo il 54% commette 'errori' mentre al nord il 61%''. 
Non tutto quello che e' trasparente, infatti, ''puo' finire nella tradizionale campana o nel cassonetto per il vetro''. A insegnare come buttare il vetro e' il documentarista Mario Tozzi che in un filmato di venti minuti racconta la storia del vetro e indica i materiali off-limits per la differenziata come specchi, pirex, schermi di televisori, ceramica o lampadine. 
La difficolta' e' anche per i cittadini non avere cassonetti uguali in tutte le citta' italiane: ''Sembra che avere un colore unico - ha spiegato Caccini - sia una strada molto difficile da imboccare''.  
