#titolo Papa:messaggio forte Dio e' misericordia - Cronaca
     (ANSA) - CITTA' DEL VATICANO, 17 MAR - "Per me, lo dico
umilmente, il messaggio più forte del Signore è la
misericordia". Lo ha detto papa Francesco in uno dei passaggi
dell'omelia, durante la messa nella chiesa di Sant'Anna, in
Vaticano. ''Non è facile affidarsi alla misericordia di Dio
perché quello è un abisso incomprensibile", ha aggiunto
sottolineando che "il Signore mai si stanca di perdonare. Siamo
noi che ci stanchiamo nel chiedergli perdono, perché lui mai si
stanca di perdonare".
