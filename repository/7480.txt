#titolo A Napoli protocollo tra Capitaneria di porto e scuola - Porti e Logistica - Mare
  (ANSA) - NAPOLI, 31 GEN - Il direttore marittimo della Campania, Antonio Basile e quello dell'ufficio scolastico regionale per la Campania, Diego Bouche', hanno siglato un protocollo d'intesa ''finalizzato a promuovere iniziative ed azioni di supporto e di indirizzo a favore delle scuole di ogni ordine e grado della regione''. ''Le istituzioni firmatarie del protocollo - si legge in una nota - ritengono che il mare conferisce al nostro territorio originali e peculiari caratteri ambientali e naturalistici ed offre significative opportunita' di sviluppo turistico e lavorativo''. 
L'ufficio scolastico regionale per la Campania, nell'ambito dei propri compiti istituzionali, ''sostiene e valorizza iniziative di aggiornamento e formazione finalizzate al potenziamento delle attivita' didattiche e di istruzione per gli alunni, promuove la diffusione della conoscenza delle tematiche ambientali finalizzata all'acquisizione da parte degli studenti di comportamenti consapevoli e responsabili, in favore della gestione sostenibile degli ambienti naturali,ivi comprese quelle rivolte alla conoscenza degli sport e delle attivita' acquatiche e marine''. 
Il Corpo delle Capitanerie di Porto-Guardia Costiera ha tra i propri compiti istituzionali ''la salvaguardia della vita umana in mare e la tutela dell'ambiente marino e costiero, e' deputato al rilascio delle patenti nautiche, nonche' dei titoli professionali per il personale marittimo che intende operare nel settore della marina mercantile e del diporto nautico''.(ANSA).  
