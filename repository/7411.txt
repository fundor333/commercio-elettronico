#titolo TURISMO: EVENTI E TERRITORIO, SARANNO BINOMIO VINCENTE - Turismo Calabria
     (ANSA) - CATANZARO, 12 GIU - Gli eventi rappresentano un 
importante strumento da utilizzare nelle politiche di sviluppo 
del territorio e di promozione turistica. 
   Gli eventi contribuiscono alla crescita del numero di 
visitatori di alcune localita', al miglioramento dell'immagine 
ed alla diffusione di notorieta' della stessa, rappresentando 
importanti attivita' per il tempo libero, attraendo investimenti 
e finanziamenti e creando effetti economici moltiplicativi 
rilevanti.    L'elemento che caratterizza e rende particolarmente 
attrattivo ogni evento e' la durata limitata nel tempo. Il 
successo degli eventi, inoltre, e' legato alla loro dinamicita', 
intesa come capacita' di evolversi e di presentarsi in modo 
differente nei diversi luoghi e nei vari momenti in cui si 
manifestano. Un ulteriore elemento sul quale soffermarsi e' 
rappresentato dal territorio all'interno del quale si realizza 
l'evento. Territorio che puo' essere considerato come un sistema 
in grado di offrire una serie di risorse: quelle relative al suo 
patrimonio materiale vale a dire l'insieme dei monumenti, delle 
infrastrutture, dei servizi commerciali, dei complessi storici - 
artistici - culturali, le risorse legate alla cultura, 
all'equilibrio sociale e alla sicurezza che contribuiscono a 
determinare la reputazione e l'attrattivita' dell'area in 
questione, i servizi (in grado di migliorare la qualita' 
dell'offerta) e le relazioni tra gli attori locali (le 
sinergiche fanno si che un territorio sia un contenitore di 
attivita').    Gli eventi possono quindi rappresentare un importante 
strumento di marketing territoriale per via della loro capacita' 
di attrarre turisti, diffondere e migliorare l'immagine 
dell'area che li ospita, attirare investimenti esogeni, 
attivando veri e propri processi di rigenerazione economica 
all'interno dei territori ospitanti.
