#titolo Olio:  prende il via il 12 marzo Premio Biol - Fiere&Eventi - Terra&Gusto
  (ANSA) - BARI - Prende il via domani ad Andria il XVIII Premio Biol, la kermesse che pone a confronto in Puglia i migliori oli bio-extravergini al mondo. L'evento sara' inaugurato alle 10 nell'Oratorio Salesiani con una cerimonia cui parteciperanno il Console Generale della Germania, Christian Much, il sindaco di Andria, Nicola Giorgino, il presidente della Camera di Commercio di Bari, Alessandro Ambrosi, il dirigente del servizio Alimentazione della Regione Puglia, Rosa Fiore, e il coordinatore del Premio Biol, Nino Paparella. 
I 27 esperti della giuria internazionale, coordinata dal capo panel Giorgio Cardone, avvieranno gli assaggi di ben 350 oli provenienti da 15 Paesi: Arabia Saudita, Argentina, Cile, Germania, Grecia, Israele, Libano, Portogallo, Slovenia, Spagna, Tunisia, Turchia, Marocco e Francia - quest'ultime due al debutto - oltre all'Italia, che quest'anno vede molti nuovi oli in gara. 
Spazio anche ai piu' piccoli con il BiolKids, progetto promosso con l'assessorato alle Risorse Agroalimentare della Regione Puglia, che da gennaio ha previsto percorsi formativi e laboratori di assaggio degli olio bio per gli alunni (e seminari per docenti e insegnanti) di 24 quarte e quinte classi delle scuole primarie di tutte le province pugliesi e anche della citta' bavarese di Maisach. Il Premio Biol e' patrocinato da Ifoam e AgriBio Mediterraneo e promosso da Regione Puglia, Camera di Commercio di Bari e Citta' di Andria, in collaborazione con Gal Le Citta' di Castel del Monte, Gal Murgia Piu', Associazione BiolItalia, Consorzio Puglia Natura, Acu. 
(ANSA).  
