#titolo Sconti per compostaggio nella M. Emilius - Valle D'Aosta
     (ANSA) - AOSTA, 12 MAR - Sconti tra il 15 e il 20 per cento
sulla tariffa dei rifiuti saranno riservati a coloro che nella
Comunita' montana Monte Emilius faranno il compostaggio
domestico. Lo hanno deciso ieri i primi cittadini dei 10 Comuni
nell'ambito delle politiche di promozione della raccolta
differenziata. Ad oggi, secondo quanto ha riferito il presidente
Renzo Bionaz, la Comunita' montana ha raggiunto il 45 per cento
di raccolta differenziata.
