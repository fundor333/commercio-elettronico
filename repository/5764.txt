#titolo Herambiente leader in trattamento e smaltimento rifiuti - Speciali ed Eventi - Ambiente&Energia
  Nel 2011 ha trattato 4,7 milioni di tonnellate di rifiuti, producendo energia elettrica per 680 GWh. Con 80 impianti - compostaggio, selezione, termovalorizzazione, chimico-fisici, discariche, etc. - in grado di occuparsi di tutti i tipi di rifiuti, Herambiente e' leader italiano nel trattamento e nello smaltimento, in grado di dare una risposta completa e integrata al fabbisogno di imprese e delle comunita' locali. 
   
 Con i suoi impianti certificati ISO 14001 e, per piu' di un terzo, registrati Hemas, la societa' fornisce ai clienti un servizio con varie tipologie di recupero e smaltimenti, oltre a full service e bonifica. 
   
 L'energia elettrica, in particolare, e' stata prodotta grazie ai cinque termovalorizzatori, completamente rinnovati tra 2004 e 2010, a quello di Ravenna, in esercizio dal 2000, ai tredici di produzione di biogas da discarica e agli impianti di biodigestione. 
   
 Il Gruppo, poi, sta attuando un piano di investimenti, con oltre 60 milioni destinati a potenziare l'impiantistica per il riciclo e il recupero di materia dai rifiuti raccolti in modo differenziato: sono in corso di automatizzazione le linee di selezione dei rifiuti secchi da avviare a riciclo, cosi' come l'integrazione per gli impianti di compostaggio con il processo di digestione anaerobica. 
   
 Costituitasi come societa' il primo luglio 2009, Herambiente ha ereditato competenze e impianti della divisione Ambiente di Hera Spa, di Ecologia e Ambiente Srl e Recupera Srl. Dal 2010 la compagine azionaria vede la presenza, grazie alla partecipazione nel capitale con una quota del 25% di Ambiente Arancione Cooperatief U.A., veicolo finanziario detenuto dai fondi Eiser e Apg. Il restante 75% e' detenuto da Hera Spa. 
    
