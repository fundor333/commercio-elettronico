#titolo Acqua: Trefiletti (Federconsumatori), via a tavolo trilaterale  - Acqua: Ultime news - Ambiente&Energia
  Un tavolo trilaterale tra istituzioni, aziende e cittadini per avere ben chiaro il quadro della situazione, avere una risposta organizzativa e guardare in prospettiva. E' questa una delle proposte uscite stamani dal convegno  'Acqua e referendum',  proposta avanzata dal presidente di  Federconsumatori Rosario Trefiletti . 
   
 Dopo che il rappresentante del comitato referendario 2Si per l'acqua  Antonio Carbonara , ha ricordato come il referendum abbia dato "un chiaro segnale politico: l'acqua non si privatizza" é stato proprio Trafiletti a sostenere che è necessario "dare certezza alle norme e nel tavolo trilaterale trovare una soluzione, se gli investimenti debbano essere coperti dalle tariffe, dalla fiscalità generale o in altro modo". Per  Mauro D'Ascenzi , vicepresidente di  Federutility , "la verità dopo il voto è che gli italiani vogliono anche una gestione pubblica. 
   
 Partendo da qui, occorre affrontare i problemi urgenti per salvaguardare e tutelare il bene acqua, anche nell'interesse delle future generazioni. Servono 66,6 mld per reti e depurazione. Investimenti capaci di generare occupazione e sviluppo economico e di proiettare il mondo dell'acqua verso l'innovazione tecnologica. Servono norme certe ed un regolatore forte ed indipendente". 
   
 Per Guido Cace, componente della Commissione vigilanza risorse idriche "i 64 miliardi che mancano agli investimenti sono il risultato della mancanza di regolazione, controllo e sanzione".  
