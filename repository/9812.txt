#titolo Fiera Genova: Doria, useremo al meglio aree che non servono - Nautica e Sport - Mare
  (ANSA) - GENOVA, 13 FEB - ''Nel momento in cui saranno definite le aree di cui la Fiera di Genova avra' bisogno , si stabilira' un rapporto chiaro e trasparente per mettere a disposizione queste aree da parte del proprietario, cioe' il Comune. Le aree che non serviranno a Fiera di Genova saranno usate dal Comune per il bene della citta'''. Lo ha detto il sindaco di Genova Marco Doria spiegando che ''il Comune ha come primo obiettivo quello di garantire una prospettiva alla Fiera''. 
''Gli azionisti sono presenti e non lasciano da sola la Fiera di Genova - ha aggiunto Doria -. Sia il Comune sia la Regione hanno stabilito un rapporto molto diretto con la societa' inserendo nel Cda i propri segretari generali''.(ANSA).  
