#titolo Brasile: Paulinho salta l'Italia - Calcio
     (ANSA) - GINEVRA, 18 MAR - Due forfait tra i convocati da Luiz
Felipe Scolari per le amichevoli che il Brasile giochera' con
l'Italia giovedi' e la Russia il 26 marzo. Dopo Lucas (Psg)
sostituito da Osvaldo (San Paolo), ha rinunciato per un
infortunio alla gamba sinistra anche Paulinho (Corinthians), che
non sara' rimpiazzato. Primi ad arrivare nel ritiro a Ginevra
gli 'europei', tra i quali il laziale Hernanes, Kaka' (Real
Madrid), Filipe Luis (Atletico Madrid), Dante e Luiz Gustavo
(Bayern) e Dani Alves (Barcellona).
