#titolo Terremoti: Papua N.Guinea, scossa magnitudo 6.7 in mare - 
  (ANSA) - ROMA, 11 MAR - Una forte scossa di terremoto di magnitudo 6.7 è stata registrata alle 8:51 ora locale (le 23:51 di ieri in Italia) al largo delle coste della Papua Nuova Guinea.  Secondo i rilievi del Servizio geologico degli Stati Uniti (Usgs), il sisma ha avuto ipocentro a 84,3 km di profondità ed epicentro 44 km a est-sudest di Finschhafen, città costiera della penisola di Huon. Al momento non si hanno segnalazioni di danni a persone o cose. Il Centro d'allerta tsunami del Pacifico (Ptwc) non ha emesso alcuna allerta, specificando però che "terremoti di tale entità possono a volte generare tsunami potenzialmente distruttivi per le coste entro i 100 km dall'epicentro dell'evento sismico". (ANSA).  
