#titolo Streglio avviata al fallimento  - Dolci Piaceri - Terra&Gusto
  - TORINO - I lavoratori della Streglio, la storica fabbrica di cioccolato avviata al fallimento, hanno manifestato davanti al Tribunale di Torino (Pinerolo). 
I sindacati hanno consegnato alla cancelleria una richiesta d'incontro con il presidente del tribunale. Un nuovo presidio è previsto per mercoledì, giorno in cui l'amministratore della Streglio, Franco Ghirardini, potrebbe portare i libri in tribunale. "Sappiamo che i debiti ammontano a 7,5 milioni - dice Alberto Revel della Flai Cgil - e che la proprietà attuale vuole chiedere al tribunale l'affitto di un ramo produttivo per riprendere la produzione con solo sei dipendenti, quattro operai e due impiegati. E gli altri lavoratori? Chiaramente questa è una mossa per poter ottenere il marchio e andare a produrre chissà dove". I lavoratori sono 54 e sono in cassa integrazione. 
La fabbrica, in passato acquistata dal gruppo Parmalat, era stata già rilevata da un precedente fallimento, gestione Borsci, dall'imprenditore Antonio Costamagna, presidente Confapi Piemonte. Poi lo scorso settembre l'ultimo passaggio di proprietà.  
