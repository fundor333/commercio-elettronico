#titolo Dakar: trucks; seconda tappa, Iveco ancora in testa  - Speciali - Motori
  TORINO - Ancora un successo di tappa, alla Dakar 2013, per il team Petronas de Rooy Iveco. Nella categoria truck, Gerard de Rooy si conferma il piu' veloce al volante del Powerstar Iveco. Ha coperto la tappa di Pisco in 3 ore e 59 secondi. ''E' stata una tappa emozionante, a tratti complessa, ma anche molto divertente'', commenta il pilota olandese alla partenza della tappa di oggi, da Pisco a Nazca. 
   ''Abbiamo perso una decina di minuti cercando di trovare un punto di passaggio - aggiunge de Rooy - ma durante l'ultimo chilometro di gara abbiamo recuperato velocita'''. 
In rimonta anche Miki Biasion, l'italiano alla guida di un Trakker Iveco, che ha conquistato il terzo posto di tappa in tre ore, 8 minuti e 51 secondi, un tempo condizionato dallo stop per aiutare il compagno di squadra Hans Stacey. ''Tecnicamente non ho avuto problemi e la prova speciale e' andata bene - commenta l'ex rallista - e la prova speciale e' andata bene. Il mio obiettivo rimane quello di mantenere questi ritmi fino al traguardo di Santiago''.  
