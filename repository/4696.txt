#titolo Tav: Danni in Mugello, nuovo processo - Cronaca
     (ANSA) - FIRENZE, 18 MAR - Nuovo processo d'appello per il
procedimento sui danni ambientali legati ai lavori per l'Alta
velocita', in Mugello, tra Firenze e Bologna. Lo ha deciso la
Corte di Cassazione, accogliendo il ricorso della procura di
Firenze. E' stata cosi' annullata la sentenza con cui, in
appello a Firenze, erano stati assolti i 39 imputati: vertici
del Cavet (75% Impregilo) che aveva l'appalto, responsabili e
dipendenti di ditte in subappalto, gestori di cave e di
discariche, intermediatori per i rifiuti.
