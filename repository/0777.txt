#titolo Incidenti lavoro: meccanico muore su Costa 'Serena' - Crociere e Traghetti - Mare
     (ANSA) - GENOVA, 20 GEN - Un meccanico indonesiano di 48 anni
e' morto a causa di un incidente avvenuto sulla nave da crociera
Costa 'Serena', della compagnia armatoriale genovose. L'incidente mortale e' avvenuto giovedi' scorso, lungo la rotta
tra Buenos Aires e Angra Dos Ries (Brasile), in acque argentine. L'uomo, Sahid Bin Fauzi, e' caduto in un condotto di
ventilazione, durante un intervento di manutenzione. 
   Colleghi di lavoro ne hanno segnalato la scomparsa dalla
postazione. Il direttore di macchina ha effettuato un
sopralluogo e ha notato il corpo nella condotta verticale di
ventilazione. Indagini sono in corso per accertare la dinamica e
le cause dell'incidente. Una informativa sull'accaduto e' stata
inviata agli uffici giudiziari di Genova essendo la nave
registrata nel capoluogo ligure.    Costa Crociere, nel confermare l'incidente, ha espresso
''grande dolore'' per l'accaduto, ha fatto ''le condoglianze
alla famiglia'' e ''offerto piena assistenza''. (ANSA).
