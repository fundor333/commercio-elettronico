#titolo Carne cavallo: Ue, e' frode etichettatura, no rischi salute - Agroalimentare - ANSA Europa
  BRUXELLES - Lo scandalo della carne di cavallo e' ''un  caso di uso fraudolento  di etichettatura'', ma ''fortunatamente'' non e' una ''questione di  sicurezza alimentare '' con rischi per la salute. Lo ha affermato il commissario Ue alla salute  Tonio Borg , prima della riunione straordinaria convocata a Bruxelles oggi alle 18 dalla presidenza irlandese dell'Ue con i ministri dei paesi toccati dal problema. Venerdi', ha poi annunciato Borg, si terra' anche una riunione del Comitato per la catena alimentare. 
 
Il commissario Ue ha assicurato di stare ''seguendo la situazione molto da vicino'' della ''etichettatura fraudolenta'' della carne di cavallo in alcuni prodotti alimentari, e che Bruxelles sta ''lavorando con le autorita' nazionali'', in particolare con Francia, Romania, Olanda, Lussemburgo e Gran Bretagna, sin da quando venerdi' scorso  Londra  ha segnalato il problema attraverso il sistema di allerta rapida, il  Rasff . Il fatto che il problema sia emerso e che ora sia stato identificato, ha sottolineato Borg, ''e' il risultato non della mancanza ma della presenza di una legislazione Ue che e' stata violata''. 
 
''Il sistema della sicurezza alimentare Ue e' uno dei piu' sicuri al mondo'', ha aggiunto, in quanto permette la '' piena tracciabilita' '' grazie a cui gli stati membri hanno scoperto ''rapidamente l'origine e la catena di distribuzione dei prodotti fraudolenti''. ''Spero che i colpevoli saranno scoperti presto'', ha concluso Borg, assicurando che la Commissione e' ''pronta ad aiutare in ogni modo'' e che continuera' a ''coordinare la situazione sia a livello tecnico che politico''. 
Â   
