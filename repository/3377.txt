#titolo Libri: con Emilia Leonetti un viaggio per le strade di Napoli - Libri - Mare
  (ANSA) - GENOVA, 8 GIU - Un ideale percorso tra le strade di Napoli. Emilia Leonetti, nel suo libro 'Nel mare il fuoco, ritratti napoletani', riscopre la citta' attraverso gli occhi e le parole di artisti, intellettuali, scrittori, registi, attori e musicisti, ma anche imprenditori e imprenditrici, manager, commercianti, magistrati, sacerdoti e giornalisti. Tutti accomunati dal viver o dall'aver vissuto a Napoli.    Il libro, edito da Tullio Pironti, sara' presentato a Genova venerdi' 10 giugno a Palazzo San Giorgio, sede dell'autorita' portuale. Con l'autrice, che da alcuni anni e' responsabile Ufficio Stampa dell'Autorita' Portuale di Napoli, si intraterranno la professoressa Graziella Corsinovi, docente di storia del teatro all'Universita' di Genova, l'ammiraglio Felicio Angrisano, comandante del porto del capoluogo ligure, e il presidente dell'autorita' portuale Luigi Merlo.    Come in uno specchio le storie narrate dall'autrice riflettono i luoghi, le passioni, la forza del vulcano, la ragione, la luminosita' del mare. In un continuo rinvio dalla persona ritratta alla citta' e viceversa.    Emilia Leonetti, giornalista professionista, e' stata corrispondente da Napoli della testata nazionale Avanti!, nonche' inviata per il mensile MondOperaio. Ha pubblicato con Tullio Pironti, nel 1996, una biografia di Antonio Bassolino.(ANSA).  
