#titolo Pedofilia, don Seppia chiede perdono - Liguria
     (ANSA) - GENOVA, 14 MAR - ''Don Seppia ha chiesto perdono e ha
detto di non aver mai concretizzato le fantasie oggetto dei
messaggi e delle telefonate intercettate''. Lo ha detto
l'avvocato Paolo Bonanni, che difende don Riccardo Seppia, l'ex
parroco di Sestri Ponente condannato in primo grado a 9 anni e
sei mesi di reclusione per violenza sessuale su minori. I
giudici dell'Appello hanno riunito il processo a don Seppia con
quello a carico dell'ex seminarista Emanuele Alfano e rinviato
l'udienza al 22 marzo prossimo.
