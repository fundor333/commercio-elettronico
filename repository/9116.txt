#titolo Clini, Concordia per Ue e' rifiuto - Istituzioni e UE - Ambiente&Energia
  ROMA - Il relitto della Costa Concordia e' un ''rifiuto'' che secondo le direttive europee e le convenzioni internazionali non puo' essere ''portato a spasso'' nel Mediterraneo, ma deve essere recapitato nel sito piu' vicino per essere bonificato e ''smaltito''. Lo afferma il ministro dell'Ambiente Corrado Clini che indica il Porto di Piombino, come ''il piu' idoneo al ricovero e smantellamento del relitto con l'attuazione agli interventi previsti dal  piano regolatore portuale gia' approvato e con l'impiego delle risorse finanziarie gia' disponibili''. 
''La protezione del prezioso ambiente marino del Giglio e dell'arcipelago toscano, la rimozione in sicurezza e lo smantellamento del relitto della Concordia - conclude - sono gli obiettivi che hanno guidato l'iniziativa del Ministro dell'Ambiente sin dalla notte dell'incidente''.  
