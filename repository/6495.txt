#titolo Falsi invalidi, blitz dei Cc a Napoli - Cronaca
NAPOLI - Trentadue falsi invalidi sono stati arrestati dai carabinieri del comando provinciale di Napoli. Sono accusati di truffa aggravata ai danni dello Stato, contraffazione di pubblici sigilli e falso. Continuando le indagini, coordinate dalla Procura della Repubblica, che fino ad ora hanno portato all'arresto di 201 persone ed al sequestro di beni per 5 milioni di euro, i carabinieri hanno scoperto che i 32 arrestati avevano riscosso pensioni di invalidit√† con accompagnamento, per oltre un milione di euro.  
