#titolo Inghilterra - Mondiali Sudafrica
  Lo ''scandalo'' Terry, il tendine d'Achille di David Beckham, l'infortunio di Ashley Cole e il no alla nazionale di Wayne Bridge: non sono poche le tegole piovute sulla testa degli inglesi negli ultimi mesi ma le aspirazioni della squadra di  Fabio Capello (guarda il video) e Wayne Rooney di arrivare al titolo mondiale a 44 anni da quello vinto in casa non calano. 
 Ci si aspetta ovviamente molto da una nazionale che ha superato a passo di carica le qualificazioni (una sola sconfitta con l'Ucraina contro 9 vittorie), che e' stata assente dall'Europeo 2008 ma improvvisamente e' apparsa rivitalizzata - nel suo gioco tradizionalmente spettacolare ma poco pratico - dal ct piu' pragmatico che ci sia su piazza. 
 Ma la nazionale del fenomeno Rooney, del centrocampo forse piu' efficace del mondo con Gerrard e Lampard, della difesa con Terry e Rio Ferdinand, sapra' rinnovare i fasti di Bobby Charlton e Bobby Moore? Molto dipendera' dalle condizioni in cui arriveranno all'appuntamento in Sudafrica i suoi campioni, a cominciare da Rooney. L'eliminazione del Manchester dalla Champions League ai quarti allontana lo spettro di un'altra vigilia di passione come quella del 2006 in Germania, tutti a sfogliare la margherita della guarigione del ragazzo prodigio. Se non si materializzera' quindi quello che il Times definisce ''il peggior incubo dell'Inghilterra'', un Rooney infortunato, l'Inghilterra si presentera' nel ritiro di Rustenburg con i motori rombanti e il pieno di carburante sufficiente per arrivare in fondo. Capello non si nasconde, ''semifinali minimo'' e' il suo obiettivo dichiarato, un risultato che gli inglesi manca da Italia 90, quando persero ai rigori contro la Germania poi campione. 
 ''Certo che possiamo vincere, da tanto tempo non giocavamo cosi' bene e nel gruppo c'e' vera solidarieta''', assicura Lampard, conscio che il 4-4-2 inglese stavolta ha pochi o nessun punto debole. La difesa e' rocciosa e sperimentata ma - a differenza del passato - ha le capacita' di impostare il gioco e non piu' soltanto i due pezzi di repertorio classico d'Oltremanica, il lancio lungo e il colpo di testa. Del centrocampo con Gerrard-Lampard-Walcott e Barry o Carrick non si puo' dubitare, l'attacco si chiama Wayne Rooney e un altro da mettergli a fianco tra Crouch, Carlotn Cole, Heskey o Young. 
Â   
