#titolo Trovajoli, martedi' il testamento - Spettacolo
     (ANSA) - ROMA, 16 MAR -Un testamento che sara' aperto il
prossimo martedi', un'eredita' consistente, 5 figli da cinque
donne diverse (uno riconosciuto con la prova del Dna e un'altra
morta nel 2000) pronti a far rispettare i propri diritti e una
vedova che ha annunciato la morte del marito solo a cremazione
avvenuta. Gli elementi per l'ennesimo patrimonio contestato
sembrano esserci tutti. Al centro di quella che si annuncia come
una dura battaglia legale, la scomparsa del maestro Armando
Trovajoli, avvenuta il 28/2.
