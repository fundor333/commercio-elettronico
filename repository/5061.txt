#titolo My Puglia Experience: i giovani viaggiatori si raccontano - In Viaggio
  La Puglia punta sui giovani viaggiatori italiani under 35 e lo fa in un modo innovativo utilizzando i piu' importanti strumenti di informazione e scambio utilizzati dai giovani: i social network. Il modo piu' veloce e immediato - e' emerso durante la presentazione alla Bit di Milano - per far conoscere gli angoli nascosti della regione. E' nata cosi' 'My Puglia Experience', una campagna promozionale promossa dall'agenzia regionale del turismo 'Pugliapromozione' in collaborazione con il Centro Turistico Studentesco e giovanile (Cts), associazione di riferimento per i giovani viaggiatori italiani con oltre 200mila iscritti. Partendo dalla convinzione che solo chi ha visitato e amato una destinazione di viaggio possa trasmettere l'entusiasmo e la curiosita' ai propri coetanei, 'My Puglia Experience' e' destinato, attraverso un'applicazione web, alla selezione di giovani da coinvolgere in quattro tipi di itinerari in Puglia che riguarderanno Bari, Salento, Gargano e Valle d'Itria. L'iniziativa e' dedicata a tutti i ragazzi italiani dai 18 ai 35 anni, che con una propria foto e una breve 'motivazione' dovranno convincere gli altri utenti (e la giuria 'tecnica') a sceglierli. 
 Tra tutti i ragazzi che si iscriveranno al web casting saranno selezionati i piu' idonei e i piu' votati per un totale di 50 tra ragazzi e ragazze. Tra questi 'candidati' solo 12 saranno scelti per vivere e raccontare unâ€™esperienza di viaggio davvero speciale. L'esperienza dei giovani viaggiatori raccontata on line permettera' una reale condivisione del viaggio che diventera' di fatto una promozione inconsueta e innovativa della destinazione Puglia. E' possibile candidarsi, a partire dal 4 marzo, accedendo alla pagina  facebook.com/viaggiareinpuglia.it.  
