#titolo Arresti domiciliari a ex sen. Nespoli - Campania
     (ANSA) - NAPOLI, 15 MAR - I finanzieri del Nucleo di polizia
tributaria hanno notificato due misure cautelari a Vincenzo
Nespoli, senatore uscente e sindaco di Afragola (Napoli). L'ex
senatore Pdl si è presentato nella caserma di via Sanfelice
accompagnato dal suo legale, Salvatore Pane. Come prassi, e'
stato fotosegnalato; i militari gli hanno poi notificato l'
obbligo di dimora ad Afragola per l'inchiesta in cui è accusato
di bancarotta, e l'ordinanza ai domiciliari per l'inchiesta in
cui risponde di riciclaggio.
