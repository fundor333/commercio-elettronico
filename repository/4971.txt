#titolo Elkann, Fiat conferma impegno Italia con strategia del lusso - Industria e Mercato - Motori
  TORINO - L'investimento a Grugliasco, dove domani sara' inaugurata la fabbrica che produrra' la nuova Maserati, ''conferma l'impegno a Torino e in Italia e la strategia di salire nell'alto di gamma nel segmento premium''. Lo ha affermato il presidente della Fiat, John Elkann ha margine di un workshop della Fondazione Agnelli. ''Domani - ha osservato - e' una giornata importante, un passo ulteriore della manifestazione concreta di quello che stiamo facendo e che avevamo annunciato di volere fare''. 
''Domani presenteremo la fabbrica - ha proseguito Elkann - dove sara' prodotta la nuova Maserati Quattroporte che ci consentira' di entrare nel mercato premium come gia' annunciato. 
Lo stabilimento di Grugliasco era di Bertone, noi lo abbiamo rilevato. Non lavorava da anni, gli abbiamo dato una mission, creando le condizioni per riassorbire le persone che da tanti anni non lavoravano. E' una macchina molto bella, si sta gia' cominciando a vedere in giro per Torino. Oggi ne provo una''.  
