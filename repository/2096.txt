#titolo Scricciolo conquista con canto profondo - Natura - Ambiente&Energia
  SYDNEY - Una 'voce' dalla tonalita' profonda e suadente e' la chiave per conquistare una femmina. Questo e' vero almeno per un piccolo uccello canterino, lo scricciolo, il cui canto, in particolare il tono, e' legato alla grandezza del corpo e quindi alla desiderabilita' presso le potenziali compagne. Uno studio dell'Universita' di Melbourne, in Australia, e' il primo a dimostrare che piu' grande e' lo scricciolo maschio, piu' basso e' il tono del suo canto.  Una comunicazione affidabile fra animali sulle dimensioni fisiche e' particolarmente importante nel comunicare con gli individui dell'altro sesso o con i rivali, scrive Michelle Hall del Dipartimento di Zoologia dell'ateneo, sulla rivista Plos One. Piu' grande e' il rivale, maggiore e' la proobabilita' che vinca in una lotta, quindi un tono nel canto che indichi maggiori dimensioni e' un deterrente per i rivali e allo stesso tempo un'attrazione per le femmine. 
Nello studio e' stata misurata la lunghezza delle zampe (un buon indicatore delle dimensioni corporee) di 45 scriccioli coronati maschi adulti (Malurus coronatus) e sono stati registrati oltre 400 canti, in un santuario degli uccelli nel nordovest dell'Australia. Ed e' stata osservata una correlazione, nello stesso tipo di canto, fra i toni piu' profondi e le maggiori dimensioni del volatile.  
