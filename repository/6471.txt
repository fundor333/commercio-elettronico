#titolo Influenza: Usa; vaccino piu' efficace su chi fa esercizio - Stili di vita - Salute e Benessere
     (ANSA) - NEW YORK, 16 GEN - Fare ginnastica aerobica per 90
minuti dopo l'inoculazione del vaccino contro l'influenza
raddoppierebbe le difese immunitarie.   Lo rivela un nuovo studio condotto all'universita'statale
dello Iowa dove i ricercatori hanno osservato, sia in pazienti
che in animali da laboratorio, lo sviluppo di anticorpi doppi
tra chi aveva fatto una corsetta a ritmo moderato o un giro in
bicicletta per 90 minuti subito dopo aver ricevuto
l'immunizzazione.    I pazienti che invece erano stati seduti dopo l'iniezione
hanno esibito meno anticorpi.     Per l' indagine sono stati condotti due serie di test: uno
su persone che ha coinvolto un gruppo di studenti
dell'universita' divisi appunto in due gruppi:uno che ha fatto
jogging per 90 minuti dopo il vaccino l'altro che e'' rimasto
tranquillo. Il controllo delle difese immunitarie un mese dopo
ha rivelato appunto che i corridori avevano anticorpi contro
l'influenza doppi.    Gli scienziati hanno quindi cercato di individuare il tempo
esatto necessario di esercizio fisico per far impennare le
difese immunitarie:hanno cosi' usato ratti costretti a correre
dopo aver ricevuto vaccini per 45 minuti, 90, o 3 ore. I test
dopo 1 mese hanno rivelato anticorpi "molto piu' robusti" tra i
topolini che avevano fatto esercizIo per 90 minuti.(ANSA)
           
