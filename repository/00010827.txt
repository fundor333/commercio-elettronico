#titolo Porti: presidente Taranto nominato 'esperto' ente Sanghai  - Porti e Logistica - Mare
   (ANSA) - TARANTO, 7 GEN - Il presidente dell'Autorità portuale di Taranto  Sergio Prete  è stato nominato membro del 'Comitato di esperti' del  Shanghai International Shipping Institute  (Sisi), il più importante istituto di ricerca ed indirizzo specializzato nel trasporto marittimo e nella portualità, diretta emanazione della Shanghai Maritime University (Università marittima di Shanghai). 
 "Gli esperti del Sisi - sottolinea Prete in una nota - hanno individuato l'Autorità portuale di Taranto quale parner occidentale dell'area mediterranea con il quale instaurare rapporti di collaborazione finalizzati anche ad individuare le opportunità di investimento di capitali cinesi in Europa nel settore dello shipping. Tali relazioni potranno generare opportunità di investimenti e incrementare i traffici marittimi tra i porti cinesi e lo scalo jonico". (ANSA).  
