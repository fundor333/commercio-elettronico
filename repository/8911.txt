#titolo Turchia: autobomba nel Sud, almeno otto morti  - Mondo
   E' di almeno otto morti e numerosi feriti il bilancio aggiornato riferito da fonti locali dell'esplosione dell'autobomba avvenuta stasera dinanzi alla sede del governatorato nella città di Gazantiep (Anatolia), in Turchia sud-orientale. 
 Più tardi il sindaco della città, Asim Guzelbey, ha puntualizzato in televisione che i feriti una cinquantina. L'esplosione è avvenuta di fronte a un commissariato di polizia e non lontano dell'edificio del governatorato regionale. Le immagini delle tv turche hanno mostrato danni gravi, veicoli in fiamme, pompieri in azione e viavai di ambulanze.  
 L'Anatolia sud-orientale è una regione a maggioranza curda ed è stata teatro di numerosi attentati attribuiti al Pkk (il Partito dei lavoratori curdi). Gaziantep, che è una città-capoluogo con oltre 1,2 milioni di abitanti e si trova non molto lontano dal confine con la Siria, è stata tuttavia relativamente risparmiata negli ultimi anni dal ciclo di violenze legato alla rivolta indipendentista curda e alla repressione turca (circa 45.000 vittime in totale dal 1984).  
