#titolo Porti: Trieste, conferma -20% canoni demaniali su caffe' - Porti e Logistica - Mare
  (ANSA) - TRIESTE, 18 GEN - L'Autorita' Portuale di Trieste ha confermato la riduzione del 20% sui canoni demaniali legati al traffico del caffe' crudo. 
''Il settore del caffe' - dichiara la presidente dell'Apt, Marina Monassi - e' strettamente legato all'andamento delle attivita' portuali, e' di importanza strategica per l'economia dello scalo triestino e per tale ragione e' stata confermata anche per il 2013 la riduzione sui canoni demaniali. Un provvedimento che ha consentito anche negli ultimi anni di mantenere una posizione di preminenza tra i porti italiani''. 
Il vantaggio economico verra' applicato solo per i magazzini utilizzati esclusivamente per il deposito di caffe' crudo, esclusi quelli per il deposito, anche parziale, di merce varia diversa dal caffe'. (ANSA).  
