#titolo Famiglia Dacia si rinnova, nuovo stile per Logan e Sandero - Prove  e Novit√† - Motori
  PARIGI - Otto anni dopo il lancio di Logan,  il marchio low cost Dacia sbarca a Parigi con la nuova versione del modello e la nuova Sandero, anche in versione Stepway. 
I tre nuovi modelli conservano il Dna che ha portato Dacia al successo: un appetibile rapporto prezzo-abitabilita', affidabilita' e una gamma semplice.  Con Nuova Logan, Nuova Sandero e Nuova Sandero Stepway, il design Dacia diventa piu' incisivo e valorizzante. 
Il frontale omogeneo, costruito intorno al logo Dacia, ben posizionato nella calandra, e' comune ai tre nuovi modelli, e diventa piu' espressivo grazie al design dei larghi proiettori e alla griglia della calandra. Di profilo, il rapporto tra carrozzeria e superficie vetrata rafforza la sensazione di robustezza. I tre nuovi modelli inaugurano una nuova plancia grigio scuro o bicolore (in funzione dei modelli e delle versioni), dalla strumentazione completa e l'aspetto moderno, con contorni cromati dei quadranti e comandi di ultima generazione, particolarmente funzionali.                                               Bocchette di ventilazione, logo sul volante e targhetta del pomello della leva del cambio sono impreziositi da contorni cromati (secondo il livello di allestimento). Il frontale centrale e' sottolineato da un profilo colorato (secondo il livello di allestimento), coordinato con le maniglie delle porte e la targhetta decorativa sul volante.  Per la prima volta, Nuova Dacia Logan e Nuova Dacia Sandero adottano il TCe 90, propulsore turbo benzina tre cilindri da 898 cm3 (cilindrata 0,9 l). Con il suo collettore turbo a bassissima inerzia, associato ad una distribuzione variabile in aspirazione (VVT), eroga 66 kW (90 cv) a 5.250 g/min. La coppia, di 135 Nm, disponibile fin dai bassi regimi (90% da 1.650 g/min), conferisce alla motorizzazione dinamicita' e reattivita'. 
Disponibile anche il benzina 1.2 16V 75 Euro 5 che eroga una potenza di 55 kW (75 cv). Versatile nelle prestazioni, tanto in ciclo urbano che su strada, tiene sotto controllo i consumi, con 5.8l/100km, emettendo 135 g di CO2 su Nuova Logan e Nuova Sandero. Il propulsore 1.2 16v 75 propone una versione GPL, con costi di esercizio in calo ed emissioni ridotte a 125 g di CO2.      Apprezzato per il piacere di guida, il 1.5 dCi e' disponibile in versione 55 kW (75 cv) e 66 kW (90cv). Con una coppia in aumento di 20Nm, pari a 200Nm a 1.750g/min per la versione 75cv e 220 Nm a 1.750 g/min per quella 90 cv, il propulsore 1.5 dCi consente migliori riprese ed accelerazioni, con consumi tra i piu' bassi del segmento: 3,8 l/100 km, pari a 99 g/km di CO2 in ciclo misto, in calo di 5 g rispetto alle versioni precedenti. Con un bilancio ecologico cosi' efficiente, entrambi i propulsori ottengono la firma Dacia eco2. 
Ricca anche la gamma di propulsori per la Dacia Sandero Stepway: con il TCe 90, nuovo simbolo dell'eccellenza meccanica del Gruppo, Nuova Sandero Stepway vanta consumi di 5,3 l/100 km ed emissioni di CO2 di 120 g/km. 
Per il Diesel, il dCi 90 ottiene la firma Dacia eco2, garanzia di  consumi ed emissioni di CO2 ridotte: 4,1 l/100 km (pari a 105g/km di CO2*) in ciclo misto. 
Gli ordini di Nuova Dacia Sandero Stepway e Nuova Sandero sono aperti fin d'ora (commercializzazione Italia a gennaio 2013) Nuova Dacia Logan sara' commercializzata a partire dalla fine dell'anno, in funzione dei paesi (non sara' commercializzata in Italia). Questi tre nuovi modelli arriveranno quindi progressivamente in Europa e nel bacino del mediterraneo, mercati preferenziali della Marca Dacia.  
