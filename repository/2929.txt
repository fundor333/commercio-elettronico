#titolo T-A: Cavendish leader dopo prima tappa - Altri Sport
Il Team Omega Pharma-Quick Step ha vinto la prima tappa della Tirreno-Adriatico 2013, una cronometro a squadre da San Vincenzo a Donoratico di 16,9 km. Al secondo posto a 11 secondi la Movistar, al terzo a 16 secondi la Bmc Racing. La maglia azzurra di leader della classifica generale è andata sulle spalle del britannico Mark Cavendish. La Omega Pharma ha vinto la frazione a una media oraria di  52,268 km. 
 PARIGI-NIZZA, VIVIANI PERDE MAGLIA  - L'americano Andrew Talansky (Garmin) ha vinto la terza tappa della Parigi-Nizza e ha indossato anche la maglia gialla di leader togliendola a Elia Viviani. Talansky è andato in fuga assieme ad altri sei corridori e allo sprint ha preceduto l'italiano David Malacarne, al termine di una frazione da Chatel-Guyon a Rioude di 170,5 km. Al terzo posto si è piazzato lo spagnolo Gorka Izagirre. Viviani ha concluso con un ritardo di circa tre minuti. Adesso Malacarne è il primo degli italiani: in classifica è terzo a tre secondi da Talansky.  
