#titolo Sotto lo stesso cielo - Libri

			 Un lungo emozionante viaggio nel cielo a bordo di una barca 'volante': è la storia di un gruppo di bambini, donne e uomini alla ricerca di una terra nuova e una vita migliore. 'Sotto lo stesso cielo, storie di donne, uomini, stelle, pianeti e lune (Carthusia, 28 pagine, 14,90 euro) nasce dalla collaborazione tra Emergency, un'associazione umanitaria nata per aiutare le persone  vittime della guerra e della povertà, e l'Istituto Nazionale di Astrofisica (Inaf), il più importante ente di ricerca italiano per lo studio del cosmo.  
Il viaggio dei protagonisti inizia al tramonto, con il calar del Sole, poi continua di notte, sotto un cielo buio, guidati dalla luce della Luna, pianeti, stelle e galassie lontane. 
Il racconto del viaggio, una fuga dalla guerra e dalla povertà, è completato da breve finestre che descrivono gli affascinanti 'personaggi' che popolano il cielo, lo stesso cielo che avvolge uomini e donne di tutto il mondo. 
		
