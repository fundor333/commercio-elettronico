#titolo Porti: Napoli;Masucci, governo nomini presidente entro marzo - Autorit√† Portuali Campania - Mare
     (ANSA) - NAPOLI, 19 FEB - ''Sul porto di Napoli, bisogna
cambiare velocita'. La nomina del nuovo presidente
dell'autorita' portuale deve arrivare dal nuovo ministro entro
fine marzo''. Lo ha detto Umberto Masucci, presidente nazionale
del Propeller Club, l'associazione che riunisce gli operatori
dei porti, a margine di un incontro promosso a Napoli da Scelta
Civica per Monti. 
   Per Masucci, ''dobbiamo comprendere perche' certe cose che in
altri porti o in altri paesi sono molto normali come le nomine
per l'autorita' portuale da noi siano complicate. Noi Propeller
abbiamo gia' stigmatizzato la decisione del ministro Passera di
non nominare il presidente per il Porto di Napoli e ora
chiediamo tempi rapidi''. Masucci, pur ringraziando il
commissario Dassatti ''per la disponibilita' a dare continuita'
all'ente pur non essendo stato candidato'', ha ricordato che in
gioco c'e' il grande progetto per il Porto di Napoli ''su cui il
presidente della Regione Caldoro si e' molto impegnato'',
precisa.  
  ''Attualmente - conclude - portare un armatore a Napoli e'
impossibile perche' le banchine sono piene. Per questo il porto
deve allargarsi sulle sue due grandi ali, con ad occidente il
molo San Vincenzo e ad oriente la nuova darsena di Levante. Sono
cose che si possono e devono fare ma serve una autorita'
portuale compiuta''. 
   La necessita' dell'ammodernamento dello scalo partenopeo e'
stato sottolineato anche da Fabrizio Vettosi Managing director
della holding del settore Venice shipping: ''A dircelo sono i
numeri: l'80% delle grandi navi in costruzione oggi nel mondo ha
una capacita' di 8.000 teus, quindi servono porti adeguati ad
accoglierle ma anche una logistica e gli spazi adeguati''. 
   Agostino Gallozzi, presidente del Gallozzi Group che opera
nel porto di Salerno, ha ricordato come ''in questa campagna
elettorale si sia parlato pochissimo di economia del mare'',
sottolineando che e' prima di tutto necessario alleggerire la
burocrazia per far ripartire il sistema. ''Ricordo sempre - ha
concluso - che dalla prima conferenza dei servizi per la
realizzazione del porto turistico Marina di Arechi alla posa
della prima pietra sono passati dieci anni di conferenze dei
servizi''.(ANSA).
