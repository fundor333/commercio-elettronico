#titolo Gas: varato a Dubai terminal off shore costa pisana - Autorità Portuali Toscana - Mare
  (ANSA) - PISA, 05 FEB - E' stato varato oggi a Dubai, presso il cantiere navale Drydocks World, il terminale di rigassificazione galleggiante ''Fsru Toscana'' di Olt Offshore Lng Toscana, che raggiungera' l&#700;Italia, trainato da rimorchiatori dopo 40 giorni di navigazione, nei prossimi mesi dove sara' posizionato a 22 chilometri dalla costa tra Livorno e Pisa. Lo rende noto il Comune di Pisa. 
''L'avvio delle attivita' commerciali e' previsto per la seconda parte dell'anno - prosegue la nota - con 3,75 miliardi di metri cubi all&#700;anno di gas. In fase operativa il terminale sarà affiancato, con l'aiuto di rimorchiatori, dalle navi metaniere adibite al trasporto del gas liquefatto e attraverso quattro bracci mobili, il gas sara' prelevato dalle navi e riversato nei quattro serbatoi sferici del rigassificatore dove sara' immagazzinato e immesso in 'scambiatori di calore', posti a prua per scaldare il gas liquefatto e riportarlo allo stato gassoso. Successivamente il gas verra' trasferito a terra tramite un gasdotto di collegamento di circa 32 chilometri. Durante la sua vita operativa, il terminal off shore sara' in grado di ricevere in media una consegna a settimana di gas liquefatto''. Al varo del terminal off shore erano presenti Peter Carolan del gruppo Eon e Valter Pallano del gruppo Iren, azionisti di maggioranza della societa' proprietaria della nave gasiera, che hanno sottolineato ''la rilevanza di Fsru Toscana come infrastruttura significativa per l&#700;approvvigionamento energetico nazionale e importante opportunita' per il territorio che lo ospitera' a fronte delle positive ricadute economiche e sociali, stimate in circa 400 milioni di euro nell'arco di vita dell&#700;impianto''.(ANSA).  
