#titolo Luciana Littizzetto  - Protagonisti
'Mi sento quasi più libera qui che a Che tempo che fa, lì Fazio mi tiene in gabbia..": Luciana Littizzetto si racconta con la consueta ironia durante una chat del Tg1 prima della partenza del festival di Sanremo. "Ho due pezzetti stabiliti, uno per San Valentino... Tutto il resto è abbastanza improvvisato, è ancora da vedere, studiare". E a una domanda di un utente che ha chiesto se con i cantanti in gara farà degli sketch, e a quella di Vincenzo Mollica se quest'anno c'é più libertà, 'Lucianina' risponde: "La libertà ce la prendiamo...anche per dare l'idea di un palcoscenico tranquillo, di una 'casa'. Se dici due cazzate prima di cantare ti rilassi...". 
 Poi svela: "Sto preparando uno scherzo a Fabio, ma non so se glielo farò, perché mi fa pena - ironizza -. E poi Fabio è uno molto attento, è difficile organizzarlo a sua insaputa". Infine, oltre a confessare "ho provato più vestiti in questi giorni che nei miei 48 anni di vita", parla del post-Sanremo e nega di voler fare uno show tutto suo in teatro: "Non sono Fiorello. E poi preferisco la tv e mi piace improvvisare. Sono un'artista un po' fuori dai canoni"  
