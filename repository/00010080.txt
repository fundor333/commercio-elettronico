#titolo Scambio di medici,arrestati due fratelli - Puglia
     (ANSA) - BRINDISI, 14 MAR - Per una truffa al Ssn compiuta,
secondo l'accusa, con un sistematico scambio di persone nella
cura dei pazienti, due fratelli medici sono agli arrestati
domiciliari: sono il sindaco di Francavilla Fontana, Vincenzo
Della Corte (Pdl), anestesista, e il fratello Luciano, medico
generico e odontoiatra. Il sindaco avrebbe fatto al posto del
fratello il medico di base, per consentirgli di svolgere
privatamente la professione di odontoiatra continuando a
percepire lo stipendio Asl.
