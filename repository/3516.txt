#titolo Giro del mondo nelle migliori Spa  - In Viaggio
  Dalla Malesia passando per l'isola caribica di Anguilla. Sono per lo piu' in zone esotiche le migliori spa del mondo, segnalate dall’edizione 2013 della guida “Luxury Spas” pubblicata da Condé Nast Johansens. 
 Una selezione in 31 paesi del mondo, il top per chi vuole rilassarsi e ringiovanire, scegliendo tra quattro diverse tipologie: Day Spa, Hotel Spa, Medical Spa e Destination Spa. Il maggior numero di centri benessere si trova in Asia & Australasia con 38 strutture di altissimo livello internazionale come l’Ananda nelle montagne himalayane, il Landmark Mandarin Oriental a Hong Kong, il Park Hyatt Resort & Spa a Goa, il Conrad Tokyo e il Banjaran Hotsprings Retreat in Malesia. 
 In Oriente infatti la Spa è molto più di un soggiorno di benessere: è un modo di vivere. È proprio la fusione tra i rituali locali e l’ideologia occidentale a rendere così interessante e innovativo il concept delle Spa in questi paesi.  L’esotismo, il lusso e lo spazio caratterizzano le 19 Spa situate tra Africa, Oceano Indiano e Medio Oriente. Dal Marocco al Kenya, Tanzania e Sud Africa; dalla Giordania al Sultanato di Oman e agli Emirati Arabi; nelle isole delle Maldive, Mauritius e Seychelles per un’esperienza davvero eccitante ci si può sbizzarrire nella scelta tra resort iconici come il Royal Mansour a Marrakech, lo Shangri-La’s Villingili Resort and Spa in un atollo delle Maldive o lo spettacolare Grosvenor House a Dubai. 
 Le le Spa europee sono 34 distribuite in Italia, Inghilterra, Irlanda, Portogallo, Spagna e Svizzera. Cinque si trovano in Italia: il Bagni di Bormio Spa Resort; L’Albereta a Erbusco (BS), L’Andana a Castiglione della Pescaia (GR), il Lefay Resort & Spa sul Lago di Garda, il Parco dei Principi Grand Hotel & Spa a Roma. 
 La guida è ordinata per continente e paese, arricchita da articoli scritti da esperti. Ogni Spa è corredata da bellissime immagini e contiene informazioni sui trattamenti di punta e sui prodotti usati. Un glossario molto esauriente raccoglie i termini usati nelle Spa aiuta il lettore a decodificare la terminologia scientifica e scegliere il trattamento più rispondente alle sue esigenze.  Garanzia della qualità degli alberghi presentati è il controllo annuale da parte di 30 ispettori che li giudicano in base a criteri d’eccellenza. I 
    
