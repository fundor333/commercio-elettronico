#titolo Barroso a Peres, Ue resta per soluzione 'due Stati' - Politica estera, sicurezza e difesa - ANSA Europa
     (ANSA) - BRUXELLES, 7 MAR - L'Unione europea continua a
puntare ''fermamente'' sulla soluzione dei 'due stati' e ''deve
essere evitata ogni azione che possa minare'' tale soluzione. Lo
ha detto il presidente della Commissione europea in un breve
punto stampa tenuto assieme al presidente israeliano Shimon
Peres. 
    ''Israele deve essere pienamente riconosciuto dai partner
regionali e vivere in sicurezza nei suoi confini, allo stesso
tempo deve essere esaudita l'aspirazione palestinese ad avere un
suo stato'' ha ribadito Barroso, aggiungendo che la Ue ''resta
determinata a facilitare i contatti tra le parti'' e che
''coordinera' la sua azione con i partner nella regione, in
particolare l'Egitto e la Lega Araba cosi' come gli Stati
Uniti''. (ANSA)
           
