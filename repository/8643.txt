#titolo Premiato Rio Pusteria, Comune con giunta 60% al femminile - Cronaca
BOLZANO - La Regione Autonoma Trentino-Alto Adige-Suedtirol ha conferito a Rio di Pusteria il titolo di Comune con la maggior rappresentanza femminile in Giunta. Tra i Comuni della provincia di Bolzano Rio di Pusteria si distingue per la maggior rappresentanza femminile all'interno della Giunta: su 5 membri della Giunta comunale 3 sono donne, con una percentuale di presenza femminile pari al 60%. L'assessore regionale Martha Stocker, promotrice dell'iniziativa, e l'assessore regionale all'ordinamento degli enti locali Roberto Bizzo hanno consegnato oggi al Sindaco, Christoph Prugger ed alla sua Giunta il diploma d'onore conferito dalla Regione, insieme al quale è stata donata una pianta di ciliegio come simbolo di femminilità e forza.  
