#titolo Cresce il turismo italiano verso il Sudafrica - Tempi Supplementari
  (ANSA) - ROMA -  Continua il trend positivo degli arrivi italiani in Sudafrica. Secondo i dati resi noti da South African Tourism sono stati 11.537 gli italiani che si sono recati in Sudafrica nei primi tre mesi del 2010, l'11,2% in piu' rispetto allo stesso periodo del 2009.       ''Questi numeri rappresentano per noi un risultato importante - ha dichiarato Lance Littlefield, Country Manager Italia di South African Tourism - e un ottimo segnale di ripresa dopo la recessione economica che ci aveva fatto registrare un lieve calo nella prima meta' del 2009. Siamo molto soddisfatti e ci fa piacere avere la conferma che il Sudafrica e' una destinazione che piace sempre di piu' agli Italiani. 
 I dati dall'Italia rispecchiano l'andamento positivo riscontrato in generale dal Paese. Sono stati quasi 2 milioni (1.916.544) i turisti arrivati da tutto il mondo in Sudafrica da gennaio a marzo, il 20,9% in piu' rispetto ai primi tre mesi del 2009. I risultati positivi sono arrivati da tutti i principali mercati, in particolare dall'Europa (+7,6% ), dal Nord America (+7,8%), dal Sud e centro America (+28,5%) e dall'Asia (+21,9%).  South African Tourism non ha ancora a disposizione le statistiche di arrivi relative al mese dei Mondiali ma il Ministro del Turismo Marthinus van Schalkwyk assicura che il settore del turismoe' pronto a capitalizzare il successo dell'evento e la relativa esposizione mediatica del Paese.  
