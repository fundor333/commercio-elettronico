#titolo Incidenti stradali: morto pensionato - Sardegna
     (ANSA) - SASSARI, 17 MAR - Un pensionato di 68 anni, Roberto
Trevisanato, originario di Mirano (Venezia), ma residente a
Stintino, è morto dopo la mezzanotte, sulla Sassari-Stintino, a
causa di un incidente stradale. L'uomo ha perso il controllo
della Daihatsu Feroza che è finita fuori strada per cause ancora
da accertare. Illeso l'amico che era con lui. Sul posto sono
intervenuti i carabinieri, i Vigili del fuoco e un'ambulanza del
118. Il fatto è avvenuto mentre l'uomo rientrava a casa a
Stintino.
