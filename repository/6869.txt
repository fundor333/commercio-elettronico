#titolo Estetica del 'forse' - Il poeta del gol
  ROMA - ''Forse Cannavaro è ancora il più bravo centrale del mondo. Forse vincere un campionato italiano con undici stranieri insegna molte cose. Forse, malgrado tutti gli stranieri, il fuoriclasse nasce lo stesso. Forse si deve aguzzare meglio la vista nei campetti di provincia. Forse i genitori nelle "Scuole Calcio" devono prendersi meno sul serio. 
 Forse Zambrotta dietro è ancora bravo. Forse Criscito, pur se geometrico, non è Cabrini. Forse quando è entrato il regista abbiamo segnato due reti. Forse è vero che a casa non abbiamo lasciato fuoriclasse. Forse la fortuna non s'innamora mai delle stesse persone. Forse (almeno nel ricordo) un Causio, un Claudio Sala, un Bruno Conti non si possono omettere. Forse Roberto Boninsegna direbbe ancora la sua. Forse il nuovo non è l'antico ma molti individui dovrebbero staccarsi dalle poltrone. 
 Il tramonto è bellissimo qui, sul mare. Siamo usciti dal Campionato del Mondo ma da questo promontorio amo ancora di più il Mondo. Ma il "forse" qui non c'entra.  
