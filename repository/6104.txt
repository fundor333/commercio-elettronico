#titolo Ue, -8,2% mercato auto nel 2012. Maggior calo da 1993 - Industria e Mercato - Motori
  ROMA - Nel 2012 le nuove immatricolazioni in Europa hanno toccato il livello piu' basso dal '95, totalizzando 12.053.904 auto: con la conseguenza che il mercato dell'auto nei 27 Paesi Ue ha segnato un calo dell'8,2%, il maggior ribasso dal 1993 (-16,9%). A dicembre la contrazione era stata del 16%, con immatricolazioni a quota 838.428 contro le 997.842 di un anno fa. Lo comunica l'Acea, l'associazione che riunisce i costruttori di auto presenti in Europa. Considerando i 27 Paesi Ue piu' quelli Efta le nuove immatricolazioni nel 2012 sono calate del 7,8% a 12.527.912.     Tra i cinque principali mercati dell'auto in Europa, l'Italia e' quella che nel 2012 registra la flessione maggiore (-19,9% a 1.402.089 nuove vetture). Cali a doppia cifra anche per Francia (-13,9% a 1.898.760) e Spagna (-13,4% a 699.589). In ribasso le vendite anche in Germania (-2,9% a 3.082.504), mentre la Gran Bretagna registra un aumento delle nuove immatricolazioni del 5,3% a 2.044.609 unita'. 
Nella top ten del 2012 dei principali costruttori di auto in Europa, il Gruppo Fiat si posiziona al settimo posto, ad un soffio dalla concorrente Bmw: la casa automobilistica torinese, registra infatti 798.542 nuove immatricolazioni, appena 735 in meno rispetto al gruppo di Monaco; ed entrambe ottengono una quota di mercato pari al 6,4%. Primo in classifica il gruppo Volkswagen, seguito da Psa Peugeot Citroen e Renault, che registra la flessione piu' marcata (-18,9%) nelle vendite nella top ten. In particolare tutti i gruppi della top ten registrano flessioni nelle vendite nel 2012: il Gruppo Volkswagen registra un -1,1% a 3.112.304 unita'; Psa Peugeot Citroen -12,9% a 1.465.009; Renault -18,9% a 1.052.824; Gm Group -13,6% a 1.007.304; Ford -13% a 939.409; Bmw -1,4% a 799.277; Fiat -15,8% a 798.542; Daimler -2,2% a 656.557; Toyota -2,5% a 540.990 e Nissan -5,8% a 432.411. Tra i singoli brand, nel 2012 la flessione piu' marcata per volumi di vendita l'hanno registrata Alfa Romeo (-31,1%) e Renault (-22,2%). Tra i pochi brand con vendite in aumento, invece, spicca Land Rover (+34,5%), seguita da Jaguar Land Rover (+27%) e Jeep (+19%).     "Nel 2012 il Gruppo Fiat, che ha continuato ad essere pesantemente penalizzato dal risultato negativo del mercato italiano, ha immatricolato nell'Europa dei 27 piÃ¹ le nazioni aderenti all'Efta quasi 800 mila vetture, per una quota del 6,4 per cento". E' questo il commento ai dati delle immatricolazioni europee del 2012 diffuso oggi dal Lingotto, che sottolinea come Panda e 500 insieme detengano una quota del 28,1 per cento del segmento A delle auto in Europa.  
