#titolo Leucemia bimbi, successo test genetico - Scienza e Medicina
     (ANSA) - SYDNEY, 13 MAR - Ricercatori australiani hanno 
sperimentato con successo un test genetico che migliora fino al
70% il tasso di sopravvivenza da una delle forme piu' aggressive
di cancro al sangue nei bambini, la leucemia linfoblastica acuta
(Lla). Il test genetico, sperimentato per 10 anni su circa 1000
bambini australiani, neozelandesi e olandesi, identifica le
tracce piu' minuscole di cellule malate nel midollo spinale dei
piccoli pazienti e prevede possibili ricadute con un anticipo di
mesi o di anni.
