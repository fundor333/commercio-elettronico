#titolo In Russia Psa Peugeot-Citroen tratta con Zil - Industria e Mercato - Motori
  MOSCA - Il gruppo automobilistico francese Psa Peugeot-Citroen sta negoziando con la russa Zil per la produzione di veicoli leggeri nelle linee di produzione della leggendaria fabbrica che produceva le vetture per la nomenklatura sovietica. Lo riferisce il quotidiano Vedomosti, citando un rappresentante della Zil. 
Attualmente Psa produce insieme al partner giapponese Mitsubishi 125 mila vetture all'anno, a Kaluga, 200 km a sud di Mosca. Tra le case automobilistiche in lizza per utilizzare gli impianti della Zil, alla periferia di Mosca, figurano anche la Fiat e la Renault.  
