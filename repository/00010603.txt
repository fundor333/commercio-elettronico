#titolo Crisi: Borghezio, in banche Cipro 20 mld depositi sospetti - Economia e lavoro - ANSA Europa
     (ANSA) - BRUXELLES, 13 FEB - La Commissione europea deve fare
''piena chiarezza sull'origine'' degli ''ingenti capitali russi
di possibile provenienza mafiosa o, in ogni caso illegale''
depositati nelle banche di Cipro ''da oligarchi russi e da altri
uomini d'affari''. Lo chiede l'eurodeputato leghista Mario
Borghezio in una nota in cui, citando ''autorevoli e convergenti
fonti di stampa'' parla di una presenza di ''capitali sospetti
per circa 20 miliardi di euro'' nelle banche cipriote.    Borghezio poi ricorda che ''entro giugno'' Cipro ha bisogno 
''di 17,7 miliardi di aiuto esterno, di cui circa 10 per
rafforzare il capitale delle banche''. (ANSA).
