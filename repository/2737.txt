#titolo Bush 'padre' in terapia intensiva ma migliora - Mondo
Sono leggermente migliorate le condizioni di George H. Bush, ricoverato a Houston da circa un mese in seguito a difficoltà respiratorie per una bronchite cronica. Il 41/o presidente degli Stati Uniti, padre di George W., è da domenica in terapia intensiva, a causa di una febbre che non risponde ai trattamenti. 
 I medici del Methodist Hospital, citati dalla stampa locale, riferiscono che la febbre è aumentata ma che l'ex presidente sta meglio rispetto ai giorni scorsi.     Bush "scherza con le infermiere" ed è "circondato dall'affetto della famiglia", ha riferito il suo portavoce.    L'ex presidente, che è solito trascorrere il periodo invernale a Houston, ha celebrato il pranzo di Natale ordinando i pasti da un bistrò della città dove tradizionalmente celebra la festività con i parenti più stretti. 
 Anche i figli George e Jeb lo hanno raggiunto per una breve visita. Bush è stato ricoverato una prima volta il 7 novembre, poi dimesso il 19. Ma dopo il Giorno del Ringraziamento, il 22, é stato riportato in ospedale.    E' il più anziano ex presidente in vita, è rimasto in carica dal 1989 al 1993. In precedenza era stato il vice di Ronald Reagan e direttore della Cia.  
