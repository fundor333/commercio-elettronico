#titolo I vulcani, amici e nemici della vita - Primopiano Ragazzi
  I vulcani sono il 'motore' invisibile del nostro pianeta e sono in grado di portare la vita o la morte, essere amici o nemici della vita.  
Sembrano delle semplici montagne immobili, ma in realtà sono vivi. Il geologo Michele Lustrino, dell'università di Roma Sapienza, spiega che rappresentano l'unica parte visibile degli enormi e invisibili cambiamenti che avvengono sotto i nostri piedi.  
Non si puo' dire se esistano vulcani buoni oppure cattivi: tutti condizionano il delicato equilibrio della vita sul nostro pianeta.  Nel corso di miliardi di anni i vulcani hanno trasformato il paesaggio del pianeta ed ogni volta hanno portato in superficie elementi necessari allo sviluppo della vita. Con il loro calore hanno 'cullato' con i primi esseri viventi, composti da una sola cellula.  
Nello stesso tempo. però, enormi eruzioni potrebbero essere state la cause di molte grandi estinzioni avvenute in passato sulla Terra, e alcuni vulcani rappresentano ancora oggi un pericolo per l'uomo.  
In Italia ci sono gli unici vulcani di tutta la zona del Mediterraneo, sono troppo piccoli per poter provocare estinzioni di massa, ma sono molto pericolosi per il fatto che viviamo molto vicino a loro. Dobbiamo quindi rispettarli e mantenerli sempre sotto controllo.  
