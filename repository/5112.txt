#titolo Cciaa Verona, marchi Valpolicella registrati in 36 Paesi - Speciali - Terra&Gusto
  VERONA - Dal 2004 ad oggi l'Amarone, l'Amarone della Valpolicella, il Recioto della Valpolicella, il Recioto sono marchi registrati in 36 Paesi nel mondo. Dal 2006 lo e' anche il Valpolicella Ripasso. Lo ha detto il presidente della Camera di Commercio di Verona Alessandro Bianchi intervenuto al congresso promosso dal Consorzio di tutela vini della Valpolicella nell'ambito dell'Anteprima Amarone 2009, a palazzo della Gran Guardia.  
''E' iniziato anche il faticoso iter della registrazione in Cina'' ha poi annunciato Bianchi nel sottolineare che ''in nove anni sono stati spesi dal sistema camerale 450moila euro per la tutela delle prestigiose denominazioni veronesi. Tutela contro aziende estere che sfruttano l'Amarone sounding con marchi di fantasia in etichetta, ma anche contro aziende locali. La piu' recente soddisfazioni dell'azione legale intrapresa e' venuta nei giorni scorsi dall'ufficio marchi danese che ha bloccato il 'Primarone', una doppia infrazione pensata ai danni dei vini Primitivo e Amarone, e ora fermata''. 
Attualmente, ha infine precisato Bianchi, sono in uso 168 licenze per l'Amarone, 163 licenze per il Recioto, 181 licenze per Valpolicella Ripasso. Il giro d'affari dell'intera denominazione, ha precisato il Consorzio di tutela vini della Valpolicella, e' di 350 milioni di euro, dei quali 250 milioni per l'Amarone. Per l'anmata 2009 e' stimata un valore di 200 milioni con un ribasso dovuto al contingentamento della produzione.  
