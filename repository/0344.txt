#titolo  L’Italia, lo spazio, i satelliti - Dossier - Scienza&Tecnica
  Terzo Paese al mondo a lanciare un satellite, il 15 dicembre 1964,  l'Italia aveva fatto il suo ingresso tra le stelle più di tre anni  prima, con una società nata guardando allo spazio e alle enormi  possibilità che si sarebbero aperte in tutti i campi, primo fra tutti  quello delle telecomunicazioni. 
Nata il 18 ottobre 1961, la  Telespazio   era nata come una scommessa senza precedenti, basata sulla  consapevolezza che lo spazio aveva di fatto aperto una nuova frontiera  che aveva tutte le carte in regola per avere ripercussioni importanti  sulla vita di tutti i giorni. 
Le prime trasmissioni televisive via  satellite, come la mondovisione delle Olimpiadi del 1968 a Città del  Messico o quella indimenticabile dello sbarco sulla Luna, sono stati i  primi esempi. Oggi le immagini riprese dai satelliti per l'osservazione  della Terra permettono di controllare il territorio con un livello di  dettaglio senza precedenti, dai movimenti geologici al controllo delle  coste, all'organizzazione dei soccorsi nelle emergenze.  
