#titolo Cala la cig a febbraio in un anno - 3,4%  - Economia
ROMA - In calo le ore di cassa integrazione autorizzate a febbraio, quando - fa sapere l'Inps - sono state 79,2 milioni con una diminuzione del 10,9% su gennaio e del 3,4% su febbraio 2012. Sul dato mensile influisce anche il minor numero di giorni di febbraio rispetto a gennaio. Nel complesso la flessione Ã¨ da attribuire al consistente calo della deroga. 
 A febbraio, infatti, gli interventi della cassa integrazione in deroga (Cigd) sono stati pari a 8 milioni di ore con un decremento del 49,1% se confrontate con i 15,8 milioni di ore dello scorso mese di gennaio e del 74,1% rispetto ai 31,1 milioni autorizzate nel mese di febbraio 2012: a questa - rileva l'Inps - si puÃ² attribuire la complessiva flessione delle autorizzazioni. Quanto alla cassa ordinaria e straordinaria, anche in questi casi si rilevano incrementi, tranne per la cig straordinaria nel confronto mensile (-8%). In particolare, aumentano, anche se solo del 4,7%, le ore autorizzate per la cassa integrazione ordinaria (Cigo), che passa dai 30,9 milioni di gennaio ai 32,3 milioni di febbraio. L'aumento Ã¨ piÃ¹ consistente (+28,6%) se confrontato con i 25,1 milioni di ore autorizzate un anno fa: rispetto al mese di febbraio 2012, infatti, si rileva un incremento sia nel settore industriale (+29,4%) sia in quello edile (25,4%). Le ore di cassa integrazione straordinaria (Cigs) autorizzate a febbraio 2013 sono state 38,8 milioni. Dal confronto con i 42,2 milioni circa di gennaio 2013 si evidenzia un decremento dell'8,0%, mentre si registra un consistente aumento (+50,6%) rispetto al mese di febbraio 2012, quando furono autorizzate 25,7 milioni di ore. In totale, quindi, a febbraio le ore di cassa integrazione complessivamente autorizzate sono state 79,2 milioni, rispetto a 88,9 milioni di ore di gennaio 2013 e circa 82,0 milioni di ore di febbraio 2012.  
