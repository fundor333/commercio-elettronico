#titolo Maroni, no a Monti e no a Berlusconi premier - Politica
  MANTOVA - ''No a Monti e no anche a Berlusconi candidato premier''. Lo ha detto il segretario della Lega Nord Roberto Maroni oggi a Mantova, che poi ha sottolineato: ''Abbiamo difficolta' di dialogo con il Pdl  perche' non sappiamo bene chi sia l'interlocutore''. 
 "Io non credo nei complotti, ma mi domando perché si indaghi solo adesso, e solo su noi del centrodestra, quando la legge sui rimborsi risale al 1972. Però non basta per un leghista dire che ha rispettato la legge, per noi vale un codice etico più restrittivo rispetto alla legge". Così il segretario federale della Lega Nord, Roberto Maroni, ha risposto a Mantova a una domanda sull'indagine in Regione sui rimborsi ai gruppi consiliari di Lega e Pdl.  
