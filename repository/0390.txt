#titolo Cosmoprof: profumi dal Medio Oriente e di citta’ italiane - Speciali ed Eventi - Salute e Benessere
  BOLOGNA -  C’e’ molta profumeria al Cosmoprof, la fiera internazionale della cosmesi in corso alla fiera di Bologna. Profumeria artigianale made in Italy, che richiama i nomi delle nostre citta’ piu’ note al mondo, come l’Acqua di Napoli, profumo legato alla "napoletanità", quindi associato ad immagini della citta' e che rivendica l’origine partenopea, come fanno Dolce & Gabbana per quella siciliana. Anche l’italiana Christian Ross  produce profumi dai nomi suggestivi legati alla nazione, tipo "Acqua del Duomo", "Oro di Venezia", "Coldinova". Anche la fragranza Parfum Bombay e’ fatta a Napoli e cavalca invece la tendenza dei profumi speziati, ricchi di suggestioni esotiche, gialli, aranciati, solari anche nel packaging. Moltissimi anche i profumi dal mondo: soprattutto medio-orientali, con 40 aziende espositrici. Packaging fantasiosi, colorati, essenze molto forti, speziate, dolci provenienti da Arabia Saudita, Dubai, Bahrain e Turchia. Moltissimi infine i profumi per gli ambienti, saponette di ogni tipo e fragranza e prodotti per capelli, tutti profumatissimi.   
