#titolo Attrice Ashley Judd pronta per il Senato - Mondo
Ashley Judd pensa di scendere in politica. L'attrice americana, gia' al fianco di Barack Obama durante l'ultima campagna elettorale, e' sul punto di presentare la sua candidatura alle primarie democratiche dello stato del Kentucky per un posto di senatore federale. A 44 anni dovrebbe fare l'annuncio formale, scrive l'Huffington Post, nel corso del famoso Kentucky Derby, la corsa ippica in programma a maggio che ogni anno attira l'attenzione nazionale sul Bluegrass State. Alla sua candidatura starebbe lavorando gia' Anita Dunn, ex consulente della campagna di Obama e le leader di Emily List, una famosa organizzazione femminista americana. Se dovesse correre e vincere le primarie, potrebbe battersi con il capo della minoranza repubblicana al Senato, l'esperto Mitch McConnell in una sfida che si annuncia molto interessante  
