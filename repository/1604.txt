#titolo Obesita': Usa; qualcosa sta cambiando, fermato boom - Stili di vita - Salute e Benessere
     (ANSA) - ROMA, 10 OTT - Dopo anni di allarme obesita'
infantile e adolescenziale, ''qualcosa sta cambiando. Negli
Stati Uniti il tasso di obesita' infantile si e' stabilizzato,
con una curva piatta che segna una svolta rispetto all'andamento
crescente. E negli ultimi cinque anni, sempre negli Usa, e'
sceso il consumo di zucchero da parte di baby consumatori e
degli adolescenti''. Lo ha detto, durante il webinar promosso a
Milano da Barilla Center for Food & Nutrition (Bcfn), Adam
Drewnowski, direttore del Center for Public Health Nutrition e
Professore di Epidemiologia presso la School of Public Health
dell'Universit√† di Washington. 
  Da uno studio effettuato, tramite 500 interviste, 
dall'Universita' di Washington e' inoltre emerso che il 72%
degli interpellati vuole una dieta piu' sostenibile, anche se
per gli americani e' imprescindibile l'idea del ''che sostenga
me'' perche' ''la sostenibilita' deve farti anche bene''. Tuttavia, solitamente una dieta piu' sana e' percepita come piu'
costosa, ''ma non e' detto che sia cosi''' ha detto Drewnowski
nell'annunciare che sono stati individuati ''cibi sani, salutari
e sostenibili, in quanto locali, per orientare i consumatori
verso una ottima nutrizione a basso costo. E non e' mai troppo
tardi per comunicare che il cibo non nasce preconfezionato ma
dalla terra. Questo perche' - ha sottolineato l'esperto Usa - il
65% di tutte le calorie e i tre quarti dei zuccheri aggiunti
viene dai supermercati. Finora le campagne informative si sono
concentrate nelle scuole ma e' nella distribuzione moderna che
bisognerebbe intervenire. Ogni supermercato - ha auspicato
Drewnowski - dovrebbe avere un dietologo, o quanto meno consigli
utili a migliorare la dieta dei clienti su uno schermo. La
stessa Universita' di Washington ha acquistato un supermarket
dove monitoriamo i cambiamenti delle scelte d'acquisto quando
variamo i prezzi, ad esempio della frutta. Il tutto per uno
studio epidemiologico che riguarda la nutrizione delle persone
in relazione alla cultura gastronomica che cambia da Paese a
Paese. In Cile gia' mangiano legumi, prodotti che costano poco,
mentre e' dura convincere uno del Texas ad abbandonare gli
hamburger. Abbiamo bisogno di cibo locale - ha concluso - e
poiche' mangiare insieme e' importante, di cibo che rispetti le
identita' gastronomiche di ogni popolazione''.(ANSA).
