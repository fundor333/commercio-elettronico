#titolo Carburante in mare, evitato disastro ambientale a Savona - Ambiente e Pesca - Mare
  (ANSA) - SAVONA, 25 GEN - La Capitaneria di Porto di Savona ha evitato un importante disastro ambientale marino questo pomeriggio dopo che si era verificato un incidente durante le operazioni di ormeggio al campo boe della Sarpom nella rada di Vado Ligure. L'incidente e' avvenuto sulla nave Minerva Symphony, battente bandiera greca. Almeno 70 litri di carburante si sono riversati in mare dopo che una manichetta di collegamento tra il mercantile e il terminal petrolifero Ã¨ stata urtata da uno dei mezzi che erano impegnati nelle manovre di ormeggio. I mezzi antinquinamento della Transmare hanno steso in meno di 30 minuti due barriere di contenimento e hanno iniziato a recuperare il carburante. Alle operazioni hanno collaborato anche i tecnici della Sarpom. (ANSA)  
