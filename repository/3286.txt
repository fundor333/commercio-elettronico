#titolo Falso allarme, tornano treni al Sempione - Piemonte
     (ANSA) - DOMODOSSOLA (VCO), 13 MAR - E' ripresa alle 17.04,
dopo che i controlli della gendarmeria svizzera hanno dato esito
negativo, la circolazione dei treni tra Italia e Svizzera
attraverso il tunnel del Sempione. Era stata interrotta poco
dopo le 13, in seguito ad una telefonata anonima che annunciava
la presenza di una bomba su un treno di servizio che in quel
momento stava effettuando alcuni lavori di manutenzione nella
galleria.
