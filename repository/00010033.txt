#titolo Ecco assurdita' scientifiche celebrita', da Romney a Phelps, - Stili di vita - Salute e Benessere
     (ANSA) - ROMA, 02 GEN - Da Rihanna a Mitt Romney, da Michael
Phelps alla star di 'Mad Men' January Jones, la lista di
celebrita' mondiali che hanno propagandato nel 2012 idee
quantomeno bizzarre su scienza e salute e' piuttosto lunga. A
raccogliere, e smentire puntualmente, le dichiarazioni e' stata
l'associazione inglese Sense of Science, che ha pubblicato sul
suo sito le principali.    L'ideale vincitrice della classifica delle stranezze e'
sicuramente la Jones, che ha dichiarato di aver mangiato la
propria placenta, sotto forma di pillole, dopo la nascita del
figlio: "Dal punto di vista nutrizionale non c'e' nessun
vantaggio - spiega Catherine Collins del St George's Hospital di
Londra - anzi, a parte il ferro, che puo' essere tranquillamente
assunto in altre forme, si introducono nel corpo molte sostanze
tossiche da cui la placenta protegge il feto".    Lo sfidante nella corsa alla Casa Bianca e' invece finito
nella classifica perche' ha affermato che sugli aerei in caso di
incendio in volo andrebbero aperti i finestrini, cosa che invece
peggiorerebbe la situazione. Citato anche il nuotatore Michael
Phelps, che ha affermato che si puo' fare pipi' in piscina
perche' 
'Il cloro disinfetta', mentre in realta' l'urina e' sterile. (ANSA).
