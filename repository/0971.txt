#titolo Turismo: Autovie, viabilita' in diretta a Bit Milano - Autovie Venete
     (ANSA) - MILANO, 16 FEB - Un totem 'touch screen' in grado di
offrire notizie precise e aggiornate sul traffico e sulle
condizioni della viabilita' sulla rete autostradale. Ad
allestirlo, nello stand del Friuli Venezia Giulia alla Borsa
internazionale del turimo (Bit) in corso a Milano, e' stata
Autovie Venete in sinergia con Turismo Fvg. La colonnina,
situata al centro dello stand, dispensa informazioni sia
turistiche, sia sulla percorribilita' autostradale.    ''Si tratta della prima azione di collaborazione fra
Concessionaria Autostradale e Turismo Fvg, che nei prossimi mesi
si sviluppera' su piu' versanti - ha detto il presidente di
Autovie, Emilio Terpin - come e' logico che sia per due ambiti
complementari: il territorio e le strade per raggiungerlo''. Terpin ha quindi aggiunto che ''in tempi di spending review,
inoltre, bisogna privilegiare le collaborazioni anche per
contenere i costi''.    In questo caso i totem, che sono gia' nella disponibilita' di
Autovie (sostituiranno o integreranno gli attuali monitor
informa traffico) sono stati semplicemente integrati dal punto
di vista del software, per consentire l'accesso al sito
infotraffico di Autovie e a quello di Turismo Fvg. In questo
modo chi lo utilizza puo' verificare, in contemporanea,
disponibilita' alberghiere, condizioni meteo, viabilita' e
offerta di servizi. (ANSA).
