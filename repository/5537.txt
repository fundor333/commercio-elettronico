#titolo AMBIENTE: REGIONE VARA PROTOCOLLO INTESA CON IMPRESE - Turismo Calabria
     (ANSA) - CATANZARO, 29 MAG - La Giunta regionale della 
Calabria ha varato, su proposta del Presidente Giuseppe 
Scopelliti e degli Assessori all'Ambiente, Francesco Pugliano, 
ed alla Cultura, Mario Caligiuri, il Protocollo d'intesa con le 
Confederazioni di settore di industria, commercio ed agricoltura 
finalizzato ad incentivare e promuovere la cooperazione tra 
imprese locali e la distribuzione organizzata, grande e piccola.    Obiettivo prioritario sara' quello di garantire la tutela 
dell'ambiente, incentivando l'innovazione tecnologica, il 
miglioramento dell'ecoefficienza delle imprese e le pratiche di 
consumo sostenibile. Il Protocollo prevede una forte sinergia 
tra Assessorato all'Ambiente e quello alla Cultura, Istruzione e
Beni Culturali. Il documento approvato va nella direzione,
essenziale per una Regione come la Calabria, di promuovere un
nuovo modello di sviluppo che possa integrare, efficacemente, la
dimensione economica con quella sociale ed ambientale.    L'attenzione e' rivolta al perseguimento della qualita'
ambientale che abbia anche le sue basi nell'innovazione
tecnologica dei processi produttivi, dei prodotti e dei servizi
e che sia in grado di generare un sistema economico-territoriale
maggiormente competitivo. E' iniziata, pertanto, un'importante
collaborazione con le organizzazioni di settore che
rappresentano e coordinano tutti gli operatori del commercio,
del turismo, dei servizi e delle professioni, dell'industria e
dell'agricoltura per mettere in atto azioni che influiscano
sull'organizzazione del contesto sociale e produttivo della
nostra regione, al fine di coniugare efficacemente sviluppo,
qualita' della vita e ambiente.(ANSA).
