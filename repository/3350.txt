#titolo Sei Nazioni: tre novita' per l'Italia - Altri Sport
     (ANSA) - ROMA, 14 MAR - Jacques Brunel, ct dell'Italia del
rugby, ha ufficializzato la formazione che sabato affrontera'
l'Irlanda nell'ultima giornata del Sei Nazioni. Tre le novita':
il ritorno fra i titolari di Andrea Lo Cicero (sostituendo
Alberto De Marchi) il cui 103/o cap potrebbe essere anche
l'ultimo; Lorenzo Cittadini prendera' il posto di Martin
Castrogiovanni, che non ha recuperato dall'infortunio muscolare
patito a Twickenham; e Simone Favaro per Robert Barbieri, anche
lui malconcio dopo Inghilterra-Italia.
