#titolo Vittime pedofili tifano per Tagle e Schoenborn - Diario Vaticano
Dopo la ''lista nera'' dei cattivi, l'elenco dei ''promossi''. Lo Snap, la rete americana dei sopravvissuti agli abusi del clero ha indicato oggi le proprie ''preferenze'' per i candidati a Papa: il filippino Luis Antonio Tagle, l'austriaco Christoph Schoenborn e l'arcivescovo di Dublino Diarmuid Martin.    Lo Snap ha analizzato ogni singolo porporato ''appoggiato'': il card. Tagle e' ''uno dei pochi prelati che hanno parlato chiaramente della cultura della vergogna che esiste per le vittime'', ed e' stato utile a far uscire dalla Chiesa almeno un prete condannato. 
 Ad un simposio sugli abusi sessuali che si e' svolto in Vaticano nel 2012, e' stato ricordato che Tagle ha menzionato gli ''insabbiamenti'' e ha proposto che la Chiesa debba smettere di ''aspettare una bomba'', cercando invece di prevenire lo scandalo: non cercare di ''prevenire l'esplosione''. 
 In un incontro a Roma lo Snap ha ricordato le critiche, poi ritirate, del cardinal Schoenborn all'ex segretario di Stato Angelo Sodano accusato di aver cercato di bloccare un'indagine sul predecessore di Schoenborn, cardinal Herman Groer, accusato di abusi. Intervento che provoco' una dura presa di posizione del Papa in persona, con tanto di scuse successive di Schoenborn. 
 Al primate dell'Irlanda card. Martin, e' stato riconosciuto il merito di aver ammesso che probabilmente c'erano migliaia di vittime di abusi sessuali nel paese. Apprezzata anche la frase: la crisi ''ci scandalizzera' tutti''. ''E' un vero pericolo chi dice che lo scandalo dell'abuso sui minori e' finito. Non e' finito'', ha detto Martin alla stampa irlandese nel 2012.    Martin, ha aggiunto lo Snap, ''ha anche 'contravvenuto' alla normativa quando ha volontariamente fornito alla giustizia documenti relativi a preti che avevano compiuto abusi''.Â   
