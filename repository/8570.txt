#titolo Skoda, arriva la versione Executive per le flotte aziendali - In Breve  - Motori
  ROMAÂ  - Una versione specifica dedicata alle aziende introdotta per i modelli piu' richiesti nel mercato delle flotte. La Skoda lancia le versioni Executive, sviluppate su base Ambition, che sono proposte in abbinamento alle motorizzazioni diesel della gamma Skoda - 1.6 TDI o 2.0 TDI - e presentano equipaggiamenti diversi in base al modello. 
Attualmente, l'offerta Executive comprende Octavia e Octavia Wagon, Rapid e Superb Wagon. 
L'elemento che caratterizza queste versioni speciali e' la ricchezza degli equipaggiamenti di serie, che includono alcune opzioni utili a chi utilizza l'auto per lavoro come colore metallizzato, collegamento Bluetooth, regolatore di velocita' o sistema di navigazione, a seconda del modello. Proprio grazie a questa soluzione il valore residuo delle vetture migliora: cio' si traduce in un canone di noleggio competitivo e, di conseguenza, piu' conveniente per la clientela del settore flotte. 
In particolare, la Rapid Executive e' abbinata alla motorizzazione 1.6 TDI CR 105 CV (77 kW) con cambio manuale a 5 rapporti  mentre il 1.6 TDI CR 105 CV (77 kW) e' il propulsore di riferimento anche per Octavia e Octavia Wagon Executive. 
L'ammiraglia Superb Wagon Executive e' invece proposta con due motorizzazioni: 2.0 TDI CR 140 CV (103 kW), anche nella variante a trazione integrale 4x4 con cambio DSG a 7 rapporti, e 2.0 TDI CR 170 CV (125 kW), disponibile con trazione integrale 4x4 o con cambio DSG a 7 rapporti.  
