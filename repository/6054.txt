#titolo Se Olanda vince, 'passerella' sui canali - Mondiali Sudafrica
     (ANSA) - L'AJA, 8 LUG - Se domenica vincera' la Coppa del
Mondo di calcio, la nazionale olandese percorrera' su un
battello i principali canali di Amsterdam. Alla festa, che 
dovrebbe svolgersi martedi' prossimo, potrebbero partecipare 
almeno un milione di persone. Le autorita' cittadine hanno gia'
concordato il programma con la Federcalcio. Celebrazioni, sempre
ad Amsterdam, sono previste anche in caso di sconfitta con la
Spagna e il conseguente secondo posto.
