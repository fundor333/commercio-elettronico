#titolo Naufragio barca in Sardegna, un morto - Sardegna
     (ANSA) - CARBONIA, 14 MAR - Un pescatore di 38 anni e' morto
ed un giovane collega di 20 anni e' ricoverato all'ospedale di
Carbonia dopo che la loro imbarcazione, partita stamattina dal
porto di Calasetta per una battuta di pesca, a causa delle
cattive condizioni atmosferiche si e' ribaltata e i due sono
finiti in mare. Sulla costa sud occidentale della Sardegna
imperversano pioggia e forte maestrale. I due sono stati
soccorsi dalla Capitaneria di porto, ma per il trentottenne non
c'e' stato niente da fare.
