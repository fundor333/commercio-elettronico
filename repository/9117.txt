#titolo Riviste tedesche premiano Goodyear e Dunlop - Componentistica - Motori
  ROMA - Risultati positivi per i pneumatici Goodyear e Dunlop nei test condotti dalle riviste specializzate. Sotto esame il nuovo EfficientGrip Performance di Goodyear che dopo essersi svelato al salone di Ginevra, ha ricevuto tra i punteggi piu' alti dell'etichetta europea disponibili sul mercato ottenendo la classificazione A per l'aderenza sul bagnato e B per la resistenza al rotolamento.     Non solo. 
Molte delle principali riviste tedesche del settore hanno testato i pneumatici, assegnando loro punteggi elevati, tra cui molti secondi posti e un terzo posto.     Auto Zeitung e ADAC Motowelt hanno collocato Goodyear EfficientGrip Performance al secondo posto, riconoscendo le caratteristiche complessive del pneumatico. L'ADAC Motowelt ha attribuito al pneumatico il giudizio 'Buono', la sua massima classificazione, e anche Auto Zeitung con la valutazione 'Consigliato' ha assegnato al nuovo prodotto il punteggio massimo. 
Due primi e tre secondi posti confermano il successo della strategia Dunlop, vincente nei parametri dell'etichetta europea e nelle prestazioni. Lo pneumatico Sport BluResponse, lanciato recentemente, e' stato proclamato vincitore dei test di Auto Bild e ACE Lenkrad/GTU in Germania. Queste vittorie arrivano poche settimane dopo che la rivista Auto Express nel Regno Unito ha dichiarato il nuovo Sport BluResponse - risultato primo nel confronto con i principali concorrenti - ''una degna aggiunta alla gamma del marchio''.     Il nuovo pneumatico estivo Sport BluResponse vanta prestazioni di aderenza sul bagnato, senza nessun compromesso in termini di chilometraggio e una significativa riduzione dei consumi di carburante.     Il pneumatico, che capitalizza 125 anni di vittorie nelle competizioni, e' costruito con polimeri derivati dagli sport motoristici che offrono una maggiore adattabilita' alla superficie stradale, ai fini di una maggiore aderenza sul bagnato e migliori prestazioni di frenata. Questo prodotto, che nell'etichetta europea ha ottenuto la classificazione B rispettivamente per la resistenza al rotolamento e i consumi di carburante e A per l'aderenza sul bagnato, e' anche uno dei pneumatici con le classificazioni piu' alte presenti oggi sul mercato.  
