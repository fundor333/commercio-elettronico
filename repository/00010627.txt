#titolo Ruby al telefono: Silvio pazzo di me - Cronaca
MILANO - ''Lui e' pazzo di me''. E' una delle frasi di una conversazione telefonica tra Ruby ed un'amica, intercettata dagli inquirenti e che ora Repubblica.it ha pubblicato con l'audio, insieme ad altre, sul sito. 
 La ragazza, parlando con un'amica, racconta di essere su tutti i giornali per la sua amicizia con Silvio Berlusconi: ''sono su tutti i giornali'' dice ridendo e all'amica che chiede per quale motivo, sempre ridendo risponde: ''dicono che sono l'amante di Silvio'' e precisa Silvio Berlusconi.    Ruby confessa all'amica che Berlusconi la chiama ogni giorno: ''Mi dice: Ruby ti do' tutto quello che vuoi ti faccio d'oro ma nascondi tutto''. 
 Quindi precisa che lo conosce da un anno e che ogni settimana le dava 47 mila euro negando pero' di aver fatto sesso ma spiega: ''Lui e' pazzo di me''.  
 "Lui mi ha detto di fare la pazza e con il mio avvocato gli abbiamo chiesto 5 milioni di euro" dice ancora Ruby a un amico. La giovane, al telefono, parlando con l'amico spiega la strategia studiata con il suo legale, cioé di farsi pagare da Berlusconi per fingersi pazza: "I soldi - dice - sono tutti". 
 La ragazza al telefono dimostrò grande serenità e ad un'amica confessò di non temere nulla perché era certa che quella vicenda le avrebbe portato tanti soldi.   In una conversazione telefonica con un'amica, intercettata dagli inquirenti, la ragazza spiega di essere a casa di Lele Mora. All'insistenza dell'amica che chiede se ha paura di tutto ciò che sta uscendo sui giornali, Ruby risponde: "Non ho paura, avrò tanti soldi e la fama, di che cosa devo avere paura. E' un po' come Noemi Letizia solo che lei era maggiorenne e io minorenne". 
 "La gente pensa subito male perché vedono una bella ragazza a casa di Berlusconi e pensa che avrà fatto sesso ma non è così". Lo ha detto Ruby Rubacuori in una conversazione telefonica intercettata dagli inquirenti e pubblicata sul sito Repubblica.it.   La ragazza marocchina racconta al telefono della sua amicizia con Berlusconi "lui è pazzo di me" e l'amica scherza sul fatto di vederla "accoppiata con Berlusconi".  
