#titolo Sci: cdm donne, Maze guida ultimo slalom - Altri Sport
(ANSA) - LENZERHEIDE (SVIZZERA), 16 MAR - Dopo la prima manche dello slalom di coppa del Mondo donne alle finali di  Lenzerheide, ultimo della stagione, e' al comando la slovena Tina Maze, davanti alle austriache Kathrin Zettel e Bernadette Schild. La gara vale per l'assegnazione della coppa di speciale: e' al comando Maze con 595 punti seguita da Shiffrin, quarta di manche, con 588. Irene Curtoni, unica azzurra ammessa alle finali nella disciplina in cui l'Italia e' piu' debole, e' finita fuori a meta' gara.  
