#titolo Falso allarme bomba Sempione, un arresto - Piemonte
     (ANSA) - DOMODOSSOLA (VCO), 15 MAR - E' un cittadino svizzero
di 40 anni, ex ferroviere, il presunto autore della telefonata
anonima che mercoledi' ha fatto scattare l'allarme bomba, poi
risultato falso, nel tunnel del Sempione. La gendarmeria
svizzera l'ha arrestato questa mattina.    L'uomo, con il falso allarme, ha paralizzato per oltre
quattro ore il traffico ferroviario tra l'Italia e la Svizzera,
causando notevoli disagi ai viaggiatori sulla linea
internazionale che collega Milano a Basilea e Ginevra.
