#titolo Honda, imminente il ritorno dell'iconica berlinetta NSX - Prove  e Novit√† - Motori
  DETROIT - Honda ha presentato, attraverso il proprio brand di lusso Acura riservato agli Stati Uniti, la concept che prefigura il modello che segnera' il ritorno della NSX nella gamma della Casa giapponese. Questa iconica berlinetta - che nel 1990, anno di presentazione della prima NSX venne definita la 'Ferrari giapponese' -  e' stata disegnata e sviluppata negli Usa nei due Centri R&D che l'Azienda possiede a Los Angeles e a Raymond in Ohio e sara' prodotta - ha confermato Honda - anche presso un nuovo stabilimento in Ohio. 
Caratterizzata da un design rimane fedele al concept stilistico originale, con una linea bassa e proporzioni dinamiche e seducenti, la NSX propone una carrozzeria moderna, semplice e pulita, con dettagli che sono definiti ''graffianti'' e che riflettono l'anima high-tech della supercar.     Gli interni - afferma Honda - assicurano ottima visibilita' e una posizione di guida sicura. Dispongono dell'intuitiva interfaccia Simple Sports che minimizza le distrazioni sul cruscotto, permettendo al conducente di concentrarsi sulla guida. In linea con lo spirito della NSX originale, i designer Honda si sono impegnati a fondo per favorire la corretta sinergia fra uomo e macchina.     Per consentire una nuova esperienza di guida e combinare la dinamicita' della supercar con le migliori performance ambientali, la futura NSX sara' spinta da un motore termico V6 (in posizione centrale) con alimentazione a iniezione diretta combinato con il sistema Honda Sport Hybrid 'Super Handling All-Wheel Drive'.  (ANSA).  
