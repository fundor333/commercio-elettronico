#titolo L'Erbolario fa 35 anni,punta su fiore ibisco per aiuto donne - Estetica - Salute e Benessere
     (ANSA) - MILANO, 5 MAR - L'Erbolario, azienda di
fitocosmetica ''per tutte le tasche'', nata a Lodi, compie 35
anni nel 2013 e per festeggiare la ricorrenza ha deciso di
promuovere due progetti a sostegno delle donne, in Senegal con
'Ibisco, un fiore per l'Africa', e in Italia con 'Nes-Nuova
erboristeria di successo'. I dettagli sono stati presentati oggi
a Milano dai suoi fondatori, Franco Bergamaschi e Daniela Villa.    ''La nostra e' un'impresa al 70% femminile, che da sempre
ritiene molto importante il ruolo delle donne nella famiglia e
societa' - spiega Villa - Per festeggiare i 35 anni di attivita'
abbiamo scelto di sostenere un'iniziativa a favore delle
donne''. Il progetto, creato con la ong Green Cross Italia,
vuole aiutare la comunita' del villaggio di Gouriki Samba Diom
in Senegal, al confine con la Mauritania, e partira' l'8 marzo. ''Con un team tutto al femminile &#8211; continua &#8211; abbiamo creato un
progetto che aiuta le donne piu' deboli a dare futuro a se
stesse e ai loro figli. Verranno bonificati 40 ettari di terreni
incolti, che saranno recuperati e resi fertili, affinche' le
donne del villaggio possano coltivarli ricavandone cibo
nutriente per i loro bambini e le loro famiglie''. Oltre 5mila
persone beneficeranno dell'intervento e a piu' di 2mila bambini
sara' assicurato cibo. Per rendere concreto il proprio impegno,
l'azienda lancera' nel mese di maggio una nuova linea profumata
a base di ibisco, fiore che cresce in Senegal. Da maggio chi
acquistera' un prodotto della nuova linea, contribuira' a
rendere fertile un metro quadrato di terra perche' possa essere
coltivata dalle donne del villaggio. 
   Per sostenere il lavoro femminile in Italia invece, l'azienda
ha ideato il progetto Nes, per dare la possibilita' alle donne
di crearsi un lavoro e aprire un proprio punto vendita con
prodotti Erbolario ed Erbamea, arredi della stessa linea e
formazione con cui le imprenditrici verranno seguite nei primi
due anni.
