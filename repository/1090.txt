#titolo Ue: Eurozona ancora in recessione, -0,3% nel 2013 - Economia e lavoro - ANSA Europa
     (ANSA) - BRUXELLES, 22 FEB - Ancora un anno di recessione per la zona euro: secondo le previsioni economiche invernali di Bruxelles, il pil nel 2013 non andra' oltre lo -0,3%, e la ripresa ci sara' solo a fine anno, riportando ad una crescita positiva nel .2014 con +1,4%. Le stime di novembre, che davano un +0,1 per il 2013, sono quindi riviste al ribasso. 
    A fronte di un miglioramento delle condizioni dei mercati finanziari sin dalla scorsa estate, l'attività economica è rimasta "deludente" nella seconda metà del 2012. Dopo avere "toccato il fondo", ora la Commissione Ue si aspetta una "accelerazione graduale" dell'economia, inizialmente guidata dalla ripresa della domanda esterna, mentre investimenti e consumi si prevede tornino a crescere più avanti nell'anno sino a quando nel 2014 sarà il ritorno della domanda interna a far da motore all'economia. La crescita, dopo l'estrema debolezza del 2012, comincerà quindi a farsi sentire verso fine anno, quando si prevede che il pil dell'ultimo trimestre 2013 sarà a +0,7% rispetto a un anno prima nell'eurozona e a +1,% nell'Ue nel suo complesso. (ANSA).  
