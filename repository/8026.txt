#titolo Porto Ancona: piu' concorrenza in movimento container - Autorit√† Portuali Marche - Mare
     (ANSA) - ANCONA, 21 FEB - Per la movimentazione dei container
finora ad Ancona ''esisteva un monopolio in una situazione
giustificabile, ora abbiamo introdotto la concorrenza''. Cosi'
Luciano Canepa, presidente dell'Authority portuale, a proposito
dell'autorizzazione rilasciata alla societa' Act-Adriatic
container terminal per l'attivita' di gruaggio sulla Banchina
pubblica 24.    Contro l'autorizzazione, Ancona Merci, il consorzio
concessionario unico delle banchine dello scalo, ha presentato
un ricorso al Tar contestandone la legittimita' per presunti
abusi riguardanti la sicurezza e perche' il via libera sarebbe
arrivato prima dell'approvazione del regolamento di utilizzo dei
moli pubblici. Il ricorso ha fatto seguito ad una denuncia della
Act all'Autorita' garante per la concorrenza contro Ancona
Merci. ''I ricorsi pendono ancora davanti all'Autorita' garante
e davanti al Tar - ha detto Canepa - ma confido che il principio
(la necessita' di concorrenza, ndr) sia passato''.    Per Ancona Merci la schiera di competitor e' destinata ad
allargarsi: un'altra gru privata, quella acquistata dalla
Investimenti Portuali (Compagnia portuali di Libri, Meg del
Gruppo Morandi e Frittelli Maritime di Alberto Rossi) si
appresta a lavorare nella banchina accanto a quella della Act.    ''Siamo nel 2013 - ha osservato Rossi - mi sembra abbastanza
normale che piu' di un soggetto possa movimentare merci. La Act
ha investito e concretizzato un progetto industriale, non sta
facendo nulla di male: tutto e' finalizzato a migliorare
l'efficienza del porto marchigiano''. Fino ad oggi, essendoci
solo una banchina per la movimentazione dei container, le navi
erano spesso costrette ad attendere anche piu' giorni fuori dal
porto, rischiando di perdere connessioni con le navi madre. Con
il pericolo che qualche operatore potesse non avere piu'
convenienza a fare scalo ad Ancona. Second Rossi l'ingresso di
nuove aziende di movimentazione non si tradurra' in una
contrazione occupazionale, ma anzi, potrebbe incrementare i
traffici e l'attivita'. ''Il traffico container e' l'unico in
aumento - ha concluso Rossi - non ci possiamo permettere di non
offrire servizi ai clienti''.(ANSA).
