#titolo Lazio: Tar decidera' entro mercoledi' su 'Election day'  - Politica
  ROMA - Entro mercoledì il presidente della II sezione bis del Tar del Lazio, Eduardo Pugliese, deciderà sul ricorso con il quale il Codacons chiede la fissazione dell"Election Day' per unire in un'unica tornata le elezioni regionali nel Lazio e le politiche. Oggi la richiesta è stata formalmente notificata alle parti (il Movimento Difesa del Cittadino, che per primo fece intervenire il Tar chiedendo una fissazione celere della data del voto, e la Regione Lazio) e depositata al tribunale amministrativo.  
 Resta fissata il 20 dicembre l'udienza collegiale di discussione del ricorso proposto dal Movimento Difesa del Cittadino per sollecitare la fissazione urgente del voto nel Lazio; in merito il Tar, con un decreto monocratico, ha deciso che la prima data utile è il 3-4 febbraio. Di questo decreto oggi il Codacons chiede la revoca in favore della fissazione dell"Election Day'.  
