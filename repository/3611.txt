#titolo Junker: 'Bersani intelligente, onesto, mi piace' - Politica
  
 Bersani mi piace perché è una persona intelligente,onesta ed ha le migliori intenzioni per l'Italia e l'eurozona". Così il Presidente dell'eurogruppo e Premier lussemburghese Jean Claude Juncker ha commentato l'incontro con il segretario del Pd aggiungendo di essere stato "favorevolmente colpito". 
 BERSANI, JUNKER DICA CHE BERLUSCONI NON VINCERA' -  ''Jean Claude Junker e' personaggio simpatico con cui si possono fare battute e gli ho detto ''di' al mondo che Berlusconi non vincera'''. Lo ha riferito il segretario del Pd Pierluigi Bersani dopo l'incontro di oggi pomeriggio con il premier lussemburghese e presidente dell'eurogruppo che ha concluso il suo 'tour nelle istituzioni europee. 
 BERSANI IN UE,PD SEMPRE MOLTO LEALE CON MONTI -  Ognuno "ha la sua morale" le scelte sul candidarsi "sono personali", ma "va detto che il nostro partito ha sempre sostenuto molto lealmente il Governo Monti". Lo ha sottolineato Pier Luigi Bersani dopo l'incontro con Van Rompuy a Bruxelles rispondendo ai giornalisti. "I pensionati li ho sempre incontrati io, non li ho mai mandati da Monti. Questo ci va riconosciuto". 
 La situazione in Italia è diversa dal 2008 "allora c'erano 12 partiti e non il Pd che ora é il primo partito ed altri hanno percentuali" basse. Per il segretario del Pd Bersani "non si possono cercare problemi" nel centrosinistra. "Chi ha preoccupazioni farà meglio a rivolgersi a noi" perché "c'é un'ondata antieuropea e populista" in Italia. 
    
