#titolo Le grandi cucine di Agli√® - Ambiente
  Il castello di Aglie' (Torino), diventato famoso per avere fatto da sfondo al serial tv 'Elisa di Rivombrosa', ha inaugurato a luglio due speciali percorsi di visita, che accompagneranno i turisti fino alla fine di ottobre. 
 Questa residenza sabauda, una delle piu' belle dell'intero circuito, propone al pubblico le Grandi Cucine Reali, cosi' definite per distinguerle dalle ''Piccole cucine ducali'' realizzate per i duchi di Genova a fine Ottocento.    Costruite nell'ambito dell'ampliamento sabaudo del Castello Ducale avvenuto a meta' del Settecento ad opera dell'architetto Ignazio Birago di Borgaro, le ''Reali'' si articolano in dieci ambienti sotterranei. 
 Le enormi dimensioni di alcune sale, dei camini e degli arredi raccontano dell'imponenza del servizio della tavola che fu di Carlo Emanuele III prima e successivamente di Carlo Felice, specchio del potere regale al pari della guerra e della caccia.    Fino a fine ottobre il castello ospita anche la mostra ''Margherita di Savoia, una regina per l'Italia'', che con un ricco itinerario nel castello fatto di immagini e oggetti che le appartennero racconta la vita della prima regina d'Italia nei suoi aspetti pubblici e privati, quanto incise il suo personaggio su quell'Italia cosi' giovane che si trovo' a governare con Umberto. 
 Le due mostre sono gia' aperte e in programma sino al 31 ottobre; per informazioni www.beniarchitettonicipiemonte.it.  
