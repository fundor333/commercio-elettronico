#titolo Papa: per ultimo Angelus aumento metal detector a S.Pietro - Cronaca
  Un apparato di massima sicurezza, con l'incremento dei portali metal detector in diversi punti di piazza San Pietro e oltre 600 uomini impegnati per l'ultimo Angelus di Benedetto XVI domenica prossima. La Questura di Roma sta mettendo a punto la macchina di sicurezza in occasione del grande evento del Vaticano. 
 In campo scenderanno artificieri, polizia e carabinieri, impegnati gia' da sabato notte nell'attivita' di bonifica della zona, con controlli capillari in strada fino all'apertura di tombini e altri luoghi per scongiurare qualsiasi rischio terroristico. E' previsto inoltre un incremento dei tiratori scelti e nuove installazioni dei portali metal detector, oltre ai dispositivi di controllo utilizzati anche 'a mano'.Â   
