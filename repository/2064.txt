#titolo A Pechino inquinamento record - Clima - Ambiente&Energia
  PECHINO - Nuovo peggioramento della situazione dello smog a Pechino, dove l'indice dell'inquinamento diffuso dall'Ambasciata americana ha superato oggi il valore considerato massimo. Alle 10 di mattina, l'indice della PM2,5 - le particelle inquinanti abbastanza piccole da entrare nei polmoni - aveva toccato il livello di 510 per metro cubo. Il livello massimo ''molto dannoso'' per la salute e' di 500. 
C'e' anche un risvolto ''politico'' all'inquinamento, che secondo gli esperti e' causato soprattutto dal massiccio uso del carbone per produrre energia: la prossima settimana si apre infatti nella capitale della Cina la sessione annuale dell' Assemblea Nazionale del Popolo (Npc nella sigla inglese). 
L'Assemblea, l'istituzione cinese piu' simile ad un Parlamento, dovra' eleggere alla presidenza della Repubblica Xi Jinping, il neo-segretario del Partito Comunista Cinese. Inoltre, Li Keqiang, 57 anni, dovrebbe essere scelto come nuovo capo del governo in sostituzione di Wen Jiabao. In occasione della sessione quasi 3.000 deputati che partecipano all'Assemblea, provenienti da tutti gli angoli della Cina raggiungeranno la capitale.  
