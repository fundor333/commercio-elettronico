#titolo La gente in piazza: 'Sei anni? So' pochi...' - Associate
  L'AQUILA - ''So' pochi, hanno fatto bene, benissimo''. In piazza Duomo i cittadini aquilani riuniti sotto al tendone per ascoltare il sindaco Cialente su tasse e tributi hanno cosi' commentato a caldo le notizie sulla sentenza Grandi Rischi che ha condannato i sette imputati a 6 anni di reclusione contro i quattro chiesti dalla Procura. 
 Domenico Di Giambelardino spiega: ''Ci hanno rassicurati, e poi siamo morti dentro casa''. Anna a sua volta ripete ''va bene, ma non c'e' niente da esultare, perche' ci fa capire che quei morti si potevano evitare''.    Mentre adesso tutto l'interesse degli aquilani e' rivolto a quanto il governo ora chiede in termini economici da restituire i commenti sulla sentenza aprono di nuovo un'altra piaga dolorosa e rafforzano le convinzioni sui torti subiti. ''Salutiamo la sentenza con soddisfazione - spiegano appena fuori il tendone degli aquilani - quella superficialita' ce la ricordiamo bene, cosi' come ci ricordiamo l'invito a berci quel famoso bicchiere di Montepulciano, per non farsi prendere dalla paura. La sentenza spiega che responsabilita' ci furono''.    C'e' chi ricorda anche quella drammatica serata quando ''qui in piazza Duomo fu proprio Sandro Spagnoli, che era il capo della Nuova Acropoli che era la protezione civile dell'epoca che ci spiego' di stare tranquilli: e lui stesso mori' sotto le macerie''.  
