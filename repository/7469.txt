#titolo Al Col de La Croix con le racchette da neve - Â ITINERARI
  (ANSA) - AOSTA, 23 FEB - E' una splendida escursione  primaverile di scialpinismo che si sviluppa sui crinali che sovrastano il lago d'Arpy, nel 'cuore' della Valdigne. 
Il periodo consigliato per la gita va da marzo a fine aprile (difficolta' E-escursionistico). La durata della salita e' di due ore e mezza. Si parte dal Colle San Carlo (1.971 metri), sopra Morgex, e si arriva alla Becca France (2.381 metri). 
Descrizione del percorso: dal parcheggio seguire le indicazioni per il Lago d'Arpy, inoltrandosi nell'abetaia sino a raggiungere la biforcazione dove si imbocca il sentiero numero 15 a sinistra seguendo il sentiero estivo sino al lago. Si prosegue quindi costeggiando lo specchio d'acqua innevato sulla sua destra, iniziando a risalire a mezza costa tra radi larici. 
Senza percorso obbligato, seguendo la traccia quando presente, si risale un primo pendio abbastanza ripido e si arriva su un pianoro dal quale si intravede la meta finale, preceduta da un ultimo pendio. Risalito il crinale con alcune svolte sino alle le fortificazioni, si raggiunge infine il Col de la Croix. 
(ANSA).  
