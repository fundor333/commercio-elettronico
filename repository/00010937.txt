#titolo Morto a Genova Federico Costa - Crociere e Traghetti - Mare
  Â (ANSA) - GENOVA, 28 DIC - E' morto a Genova all'eta' di 84 anni  Federico Costa , presidente onorario di Costa Edutainement, uno dei grandi padri della dinastia genovese. Nato a Recco l'8 agosto del 1928, fu per anni presidente di C osta Crociere  e fu lui a cedere il celebre marchio agli americani della  Carnival. 
Lascia quattro figli: Beppe, Enrico, Nicoletta e Luigi. 
Federico Costa si era laureato a 21 anni per poi sposarsi a 23. Ha fatto quattro figli e ha diretto da par suo la grande societa' crocieristica, fino a farla diventare uno dei simboli italiani nel mondo. 
 ''Era un uomo essenziale, poco amante della mondanita''' ha ricordato il figlio Beppe, che oggi e' presidente di  Costa Edutainement , una delle realta' piu' significative di Genova per quanto riguarda le attivita' educative nei confronti dei ragazzi legate al mare. ''Da lui - ha continuato il figlio Beppe - abbiamo imparato che il valore del capitale in se non ha senso se non accompagnato ad attivita' utili e significative per la societa', soprattutto Genova''. 
Federico Costa  lascia otto nipoti e otto bisnipoti. Marito di Bianca Costa, si adopero' con lei per la fondazione del Ceis, istituto a fini filantropici e a sfondo sociale. Per anni in Costa Crociere, Federico Costa ne era ancora oggi presidente onorario. Era stato lui a curare la cessione della quota di maggioranza della societa' al gruppo americano Carnival, avvenuto nel 1997 per 455 miliardi di lire.     Ancora attivo, era attualmente presidente del Rotary Club di Genova est e si occupava dell'associazione Unitalsi, che organizza periodicamente, tra l'altro, pellegrinaggi a Lourdes. 
(ANSA).  
