#titolo Rinnovabili: Clini, visione incentivi e' troppo provinciale - Rinnovabili - Ambiente&Energia
  ROMA - ''Ci manca una visione degli incentivi internazionale, sono ancora agganciati ad una visione troppo provinciale e poco economica''. A dirlo il ministro dell'Ambiente Corrado Clini intervenendo alla presentazione di un rapporto di Althesys sulle 50 maggiori aziende a livello mondiale nelle rinnovabili, presentato oggi al Gse.     ''E' strategico - continua il ministro - identificare il ruolo degli incentivi nazionali destinati all'innovazione tecnologica avendo in mente che lo sviluppo di tali tecnologie non ha come riferimento il mercato interno ma quello internazionale''. Per Clini ''gli incentivi vanno stabiliti in base alle conquiste sul mercato internazionale''; l'idea e' per esempio di ''offrire ai mercati emergenti le nostre capacita' e portare la nostra esperienza'', guardando alla Cina e al Brasile dove ''si sta aprendo un mercato enorme a cui serve il recupero di efficienza''.    ''Lo sforzo per la crescita verde - osserva Clini - lega gli investimenti nazionali alle prospettive di sviluppo internazionali''.  
