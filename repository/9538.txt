#titolo Italia 150: Zampa, restauro monumenti grazie a governo Prodi  - Italia 150
  "E' al governo guidato da  Romano Prodi  che si deve il meritorio intervento di restauro del monumento del popolano in piazza VIII agosto a Bologna. Fu quel governo a finanziare, nell'ambito delle iniziative per la celebrazione dell'Unità d'Italia gli interventi su un gran numero di monumenti italiani, tanto belli quanto trascurati". Lo sostiene  Sandra Zampa , deputato del Partito democratico. "E' sotto il governo Prodi - aggiunge l'esponente democratica - grazie ad un decreto firmato dallo stesso presidente che nacque, nel 2007, la Struttura tecnica di missione della Presidenza del Consiglio che con i finanziamenti ottenuti ha potuto progettare e poi realizzare restauri come questo che ricordano nel migliore dei modi la grande storia del nostro Paese. Un Governo - conclude la Zampa - che aveva numeri risicati ma che nel breve tempo a disposizione è riuscito a realizzare opere importanti e che avrebbe sicuramente evitato al paese l'agonia che sta vivendo in questo tormentato periodo. Anche questo conferma quanto sia inoperoso e incapace il caotico Governo in carica del cavalier Berlusconi".   
