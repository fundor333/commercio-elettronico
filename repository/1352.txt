#titolo Bmw, 750 mila auto richiamate per problemi elettrici - Auto e Istituzioni - Motori
  ROMA - Bmw ha richiamato circa 750.000 auto in tutto il mondo, di diversi modelli, per problemi elettrici. L'operazione, riferisce la France Presse, riguarda in particolare gli Stati Uniti, dove i veicoli richiamati sono mezzo milione, ma interessa anche il Giappone, il Canada e il Sud Africa, mentre l'Europa risulterebbe esclusa. 
I modelli coinvolti sono la Z4, la X1, la Serie 3 e la Serie 1, costruite tra marzo 2007 e luglio 2011. Il problema elettrico riscontrato potrebbe ad esempio ''impedire l'apertura dell'auto o l'avviamento del motore'', ha spiegato un portavoce della casa tedesca.  
