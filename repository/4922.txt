#titolo Mercedes CLA, ecco come sara' la nuova berlina compatta - Prove  e Novit√† - Motori
  ROMA - L'imminente arrivo della prima berlina tre volumi a trazione anteriore della Mercedes, la CLA, ha letteralmente scatenato sul web la caccia alle anticipazioni ed ai reveal (non ufficiali) delle fotografie definitive di questo nuovo modello. In attesa della presentazione della CLA da parte della Casa tedesca, che dovrebbe avvenire ''a porte chiuse'' in occasione del prossimo North American International Auto Show (NAIAS) di Detroit, un ricco ''assaggio'' dei contenuti e delle qualita' della nuova CLA arriva dal sito Carscoop che ha pubblicato una serie d'immagini originali di questo modello. 
La nuova berlina di Stoccarda diventera', con i suoi 4 metri e 60 di lunghezza (+30 cm rispetto alla Classe A tre volumi) e con una linea strettamente imparentata con quella della piu' grande CLS, l'elegante modello d'ingresso al mondo delle berline con la Stella a Tre Punte sul cofano. Cosi' come nel 1983 l'iconica 190 aveva allargato le possibilita' di accesso alle auto Mercedes a nuove categorie di utenti, cosi' la nuova CLA a trazione anteriore potra' entrare nella shopping list di molti automobilisti, non solo grazie al prezzo accessibile (si parla di 30mila euro per la versione con motore 1.8 a benzina) ma anche alle sue caratteristiche generali ed alla semplicita' di guida. 
Come riporta il sito Blog Mercedes-Benz Passion, al lancio ad aprile la gamma dovrebbe essere composta dalla CLA 180 BlueEfficiency con il motore benzina 1.8 da 122 Cv, dalla CLA 200 BlueEfficiency da 156 Cv e dalla CLA 250 BlueEfficiency da 211 Cv oltre che dalla versione a gasolio, la CLA 220 CDI BlueEfficiency da 170 Cv. In autunno l'offerta dovrebbe essere completata con la CLA 200 CDI BlueEfficiency da 136 Cv e con la variante a quattro ruote motrici CLA 250 4Matic BlueEfficiency (motore da Cv). In settembre verra' anche presentata la versione top di gamma, la CLA 45 AMG 4MATIC con il nuovo motore M133 turbo benzina 2.0 capace di erogare 354 Cv. Infine nel 2014 alla gamma delle nuove berline Mercedes dovrebbero essere aggiunte la CLA 180 CDI BlueEfficiency da 109 Cv, con la CLA 200 CDI 4Matic BlueEfficiency da 136 Cv e con la CLA 220 CDI 4Matic BlueEfficiency da 170 Cv.  
