#titolo Pitbull azzanna anziana e due bambini - Toscana
     (ANSA) - PRATO, 12 MAR - Un pitbull ha azzannato due bambini e
un'anziana, nonna di uno dei piccoli, mentre passeggiavano in un
giardino pubblico, a Prato. La donna e' ricoverata in gravi
condizioni: il cane le avrebbe strappato una parte del volto con
un morso. Anche il nipotino e' stato morso alla guancia, ma in
maniera meno grave. Sarebbe illesa la bambina che era con loro. La polizia municipale e i servizi veterinari hanno catturato il
cane, libero e senza museruola. Ricerche in corso per risalire
al padrone.
