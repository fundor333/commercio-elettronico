#titolo Barbero si dimette, votero' per Busi - Associate
(ANSA) - ROMA, 11 MAR - L'edizione 2013 del Premio Strega, che per la prima volta introduce il sistema di voto telematico, riserva una serie di colpi di scena ancora prima della presentazione delle candidature, che saranno annunciate  via Twitter, il 5 aprile. Ora arrivano le dimissioni di Alessandro Barbero dal comitato direttivo del Premio Strega per sostenere, insieme a Stefano Bartezzaghi, la candidatura di Aldo Busi, tornato sulla scena con 'El especialista de Barcelona' (Dalai editore).  
