#titolo Ok Miur a 123 proposte di 'citta' intelligenti' - Rifiuti & Inquinamento - Ambiente&Energia
 
            
            ROMA - Sono 123 i progetti di ricerca dedicati allo sviluppo di
'Citta' intelligenti' arrivati al ministero dell'Istruzione,
dell'Universita' e della Ricerca, che ha messo a disposizione
655,5 milioni di euro (di cui 170 milioni di euro di contributo
nella spesa e 485,5 milioni euro per il credito agevolato) per
promuovere nelle Regioni Convergenza (Puglia, Sicilia, Calabria
e Campania), e piu' in generale nel Mezzogiorno, progetti
nell'ambito del programma ''Smart cities and communities''.    A conclusione della prima fase del programma nell'ambito del
bando ''Progetti di Innovazione Sociale'', il Miur ha annunciato
che sono in arrivo altri fondi destinati allo sviluppo di
modelli tecnologicamente innovativi per lo sviluppo urbano. Tra
le proposte arrivate al ministero, la giuria di esperti
internazionali ha selezionato 40 progetti presentati da giovani
under 30, a cui verranno destinati 25 milioni, e 83 idee
progettuali, che potranno godere dei restanti 630,5 milioni. La
graduatoria - ancora provvisoria perche' e' stato sforato il
budget previsto - annovera dodici proposte junior che arrivano
dal Piemonte, undici dalla Lombardia e cinque dalla Toscana, che
vertono su tecnologie innovative nei settori del welfare e
dell'inclusione sociale, dell'architettura sostenibile e della
domotica. Mentre per quanto riguarda le 83 idee progettuali (la
maggior parte delle quali provenienti da Lazio e Lombardia) sono
la sicurezza del territorio, la salute e le 'cloud computing
technologies' a fare la parte del leone.
