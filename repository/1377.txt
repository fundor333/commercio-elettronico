#titolo TURISMO: INIZIATIVE REGIONE PER PROMOZIONE IMMAGINE CALABRIA - Turismo Calabria
     (ANSA) - CATANZARO, 26 GIU - In Calabria sono in programma, 
per la stagione estiva, numerosi eventi sul territorio che 
vedono il Dipartimento turismo della Regione fortemente 
coinvolto nella organizzazione al fine di promuovere e veicolare 
l'immagine della Calabria e del suo ricco patrimonio di risorse 
a livello nazionale e internazionale.    L'identita' di una destinazione turistica e', ormai, 
equiparabile ad una vera e propria ''marca'' territoriale, che 
permette di identificare un'area geografica per le sue 
peculiarita'.    In genere, nel suo immaginario, il turista riassume la 
destinazione di vacanza in uno o piu' localita', monumenti o 
paesaggi che sono rimasti impressi nei suoi ricordi. Se 
consideriamo la marca come espressione del territorio e' utile, 
quindi, valutare quanto la destinazione turistica sia 
identificabile dal turista e quali sono i fattori da analizzare 
e sviluppare per migliorarne l'appeal.    Lo scenario che si presenta pero', fa emergere una visione 
solo parziale dei territori regionali e quindi un sostanziale 
gap tra l'idea che il turista ha del territorio e cio' che 
percepisce come identita' dello stesso. Ne deriva, quindi, 
l'esigenza di rivedere le strategie di comunicazione dei 
territori, che rappresentano il veicolo della conoscenza dei 
suoi fattori attrattivi, nell'ottica della creazione 
dell'immagine dell'area in modo chiaro e riconoscibile.    E' necessario creare un prodotto turistico, che nasce dalla 
coesione delle risorse, dei servizi e dell'offerta ricettiva del 
territorio, commercializzato e supportato da strategie 
promozionali (orientate alla vendita) e di comunicazione 
(orientate alla conoscenza dell'immagine del territorio).    Paesaggio, patrimonio artistico e culturale, storia e 
tradizioni, grandi eventi diventano, dunque, gli attrattori 
rilevanti che conferiscono unicita' e notorieta' al luogo.    La marca aumenta la percezione della qualita' del territorio 
da parte dei turisti, traina la scelta del territorio come 
destinazione di vacanza e conferisce al luogo una personalita'. 
(ANSA).
