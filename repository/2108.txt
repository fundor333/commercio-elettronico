#titolo Nautica: lo Yacht Marina di Loano festeggia un anno di vita - Nautica e Sport - Mare
  (ANSA) LOANO (SAVONA), 7 MAR - Un anno fa, era l'8 marzo del 2012, nasceva lo  Yacht Club Marina di Loano . Oggi la direzione ha fatto un bilancio dell'attivita' svolta. La Marina e' stata scelta dalla Federazione Italiana Vela come sede per presentare la Squadra Nazionale che ha poi partecipato alle Olimpiadi e Paralimpiadi di Londra. Il Club ha mosso i primi passi in ambito internazionale e ha visto il suo guidone sventolare a bordo di Team Italy powered by Stig, unico equipaggio italiano che ha partecipato alle selezioni per la Youth America&#8217;s Cup svoltesi a San Francisco.    "Oggi lo Yacht Club Marina di Loano - ha detto Giorgio Benussi, commodoro del Club  - conta gia' oltre 50 soci. Un importante risultato, in linea con le aspettative.  Fanno parte del club e lo frequentano con assiduità volti noti dello sport velico, imprenditori e professionisti sia locali sia provenienti da tutta Italia".      Per il 2013 i programmi dello Yacht Club Marina di Loano prevedono l'organizzazione di molte manifestazioni sportive e anche feste mondane: il "Superyacht Party Night", "Circuito Italiano D-One", "Charity dinner" a favore della Fondazione Tender to Nave Italia, "Summer Party", il  "C.I.C.O.", il Campionato Italiano Classi Olimpiche che sarà organizzato congiuntamente al CN Loano, "Melges Cup" e la "Winter Series per Melges 20 e X-35".(ANSA)  
