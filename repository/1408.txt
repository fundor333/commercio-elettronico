#titolo Tony Blair - Protagonisti
LONDRA - Dopo anni di esilio politico in cui ha fatto i milioni con le sue società di consulenza, Tony Blair sarebbe pronto a tornare in politica. 
 "Sono pronto a tornare. Voglio rientrare in politica", avrebbe detto l'ex primo ministro laburista che a luglio apparirà al fianco del segretario del partito Ed Miliband e alla moglie Cherie in un appuntamento legato alle Olimpiadi. Blair, scrive oggi il Daily Mail, è convinto di avere "ancora cose da dire" e che i britannici abbiano dimenticato il suo ruolo al fianco di George W. Bush nella guerra in Iraq. L'ex premier ha assunto un nuovo stratega che lo aiuterà a far superare le polemiche sui suoi complessi affari finanziari e a riemergere nel panorama politico britannico.  
