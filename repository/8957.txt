#titolo Adua Villa - Una sommelier per Amica - Libri - Terra&Gusto
  Il vino è nella tradizione conviviale degli italiani, quasi quanto la partita di calcio. Ne amiamo il gusto e l’affascinante gamma di sapori e sensazioni che ci regala.E amiamo il modo in cui il vino può alzare il tasso di complicità fra le persone. Da sempre, poi, il vino è associato al gusto del vivere, all’amore, al piacere dei sensi. E chi meglio di Adua Villa, sommelier professionista e affascinante divulgatrice enologica, poteva con altrettanto gusto, amore e piacere condurre per mano i lettori del volume edito da Sonzogno ''Adua Villa - Una sommelier per amica - Come scegliere i vini migliori senza svenarsi per ogni occasione'' (144 pagine, 15 euro) alla scoperta di questa delizia dell’esistenza. 
Dalla semplice lettura dell’etichetta di una bottiglia a come questa va aperta e servita; dai migliori vitigni italiani all’analisi sensoriale fi no alle sorprendenti combinazioni dei cocktail a base di vino, l’autrice in queste pagine suggerisce come entrare nel modo giusto nel mondo del vino e consiglia come poter avere un consumo equilibrato e responsabile di vino e soddisfazione dei sensi. Un itinerario a denominazione di origine controllata, dunque, pieno di piacevoli sorprese, arricchito da tanti consigli utili e pratici, e dal fuoco di un racconto così intenso che, forse, potrebbe finire per appassionare anche gli astemi. 
''Ritengo da sempre che l'eleganza di un vino venga esaltata da un piatto ben fatto, e al contrario un buon piatto poco potra' fare per nascondere i difetti di un vino'  dice il presidente del Worlwide Sommelier Association Franco Maria Ricci nel sottolineare come ''i consigli di una grande esperta  sono capaci di introdurci al mondo dei vini con eleganza, allegria e semplicita'''.  Nell'agile libro, anche i consigli per la conservazione del vino, e come si serve il nettare di Bacco.  
Un percorso tra le cantine storiche italiane orientera' ii wine lover in viaggio, mentre chi non rinuncia al rito dell'aperitivo potra' sperimentare i cocktail a base di vino. E per chi cerca armonie planetarie, Adua Villa ha stilato un intero capitolo per meglio combinare vino e segni zodiacali. Per poi forse concludere che se ''l'amore e' una cosa meravigliosa, il vino lo e' di piu'''  
