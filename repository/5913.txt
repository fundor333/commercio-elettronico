#titolo Istat-Cnel: e' allarme obesita', ma si fuma e beve meno - Stili di vita - Salute e Benessere
     (ANSA) - ROMA, 11 MAR - E' allarme obesita' in Italia. La
quota delle persone sovrappeso o obese con piu' di 18 anni negli
ultimi 10 anni e' passata dal 42,4% del 2011 al 44,5% nel 2011. Non solo: e' tra i giovani che l'aumento di peso negli ultimi
anni risulta piu' marcato. Questi i dati emersi dal rapporto
Istat 'Bes 2013'.    Ad incidere sull'aumento di peso uno stile di vita sedentario
e la cattiva alimentazione. Circa il 40% degli adulti non svolge
nessuna attivita' fisica nel tempo libero e oltre l'80% della
popolazione consuma meno frutta e verdura di quanto
raccomandato. In compenso tra gli adulti si fuma e si beve di
meno, anche se l'abitudine alle 'bionde' a distanza di 10 anni
mostra solo una lieve flessione (nel 2011 i fumatori erano il
23,7% della popolazione di 14 anni e piu', nel 2011 sono il
22,7%). A rischio sono soprattutto i giovani tra cui l'abitudine
alla sigaretta e' piu' diffusa cosi' come l'abuso di bevande
alcoliche. Tutti elementi che rappresentano fattori di rischio
soprattutto se si consolidassero negli stili di vita della
popolazione. 
   Mezzogiorno e persone con estrazione sociale piu' bassa
continuano a essere le piu' penalizzate sotto ogni punto di
vista.
