#titolo Mostre: Italia in 400 scatti d'autore a Palazzo Reale Torino  - Italia 150
Un lungo viaggio in Italia attraverso 400 scatti d'autore di nove grandi fotografi dell' Agenzia Magnum . E' la mostra  'L'Italia e gli italiani. Nell'obiettivo dei fotografi Magnum', inaugurata questa sera a Palazzo Reale di Torino,  presenti il sindaco  Piero Fassino  e i presidenti del Consiglio di Sorveglianza,  Giovanni Bazoli  e di Gestione,   Andrea Beltratti , di Intesa Sanpaolo. L'esposizione, che potrà essere visitata fino al 26 febbraio 2012, è  organizzata da Intesa Sanpaolo in collaborazione con la Città di Torino, la Direzione regionale per i Beni culturali  del Piemonte e la Soprintendenza per i Beni Architettonici e Paesaggistici per le province di Torino, Asti, Cuneo,  Biella e Vercelli. Il progetto è stato realizzato nel corso di sei mesi da Christopher Anderson, Harry Gruyaert,  Mark Power, Mikhael Subotzky, Donovan Wylie, Richard Kalvar, Bruce Gilden, Alex Majoli e Paolo Pellegrin. La mostra  è realizzata in occasione del 150/o anniversario dell'unità d'Italia nell'ambito del Progetto Cultura di Intesa  Sanpaolo che comprende un insieme di interventi ideati e curati dall'istituto, destinati a valorizzare i beni   culturali e artistici italiani.  
