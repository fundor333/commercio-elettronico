#titolo Ue: bilancio; Alde, contrari a meccanismo,non a cifra totale - Economia e lavoro - ANSA Europa
     (ANSA) - BRUXELLES, 27 FEB - Il gruppo liberal-democratico
del Parlamento europeo (Alde) si opporra' alla struttura del
bilancio pluriennale della Ue, ma non chiedera' un aumento dei
livelli di spesa concordati nel vertice-maratona di tre
settimane fa. La scelta e' stata presa oggi nella riunione dei
parlamentari del gruppo. Il capogruppo, l'ex premier belga Guy
Verhofstadt, ha indicato ''le linee rosse'' del partito: piena
flessibilita' tra capitoli di spese e tra esercizi successivi
per ottenere il pieno impiego dei fondi a disposizione,
revisione di medio termine, ribilanciamento delle linee di spesa
a favore di ricerca, innovazione, infrastrutture e
competitivita' (''cui attualmente e' dedicato solo il 13% del
budget'') e maggiore spazio per le 'risorse proprie' che
riducano la dipendenza del bilancio stesso dalla contribuzione
dai bilanci nazionali. (ANSA).
