#titolo A Salone Los Angeles Chevrolet presenta Spark EV - Prove  e Novit√† - Motori
  ROMA - Al Salone di Los Angeles, Chevrolet svela la versione elettrica plug-in di Spark, citycar che fa parte della gamma di 13 prodotti nuovi o significativamente rinnovati che Chevrolet lancera' nel 2013. Il brand presentera' anche le nuove funzionalita' della versione avanzata di MyLink, che debuttera' sulla nuova berlina full-size Impala 2014. 
''Chevrolet continua a sfruttare lo slancio di 8 trimestri consecutivi di vendite mondiali record presentando nuovi prodotti, equipaggiamenti e tecnologie studiate per offrire ai consumatori livelli eccezionali di funzionalita', comfort e praticita''' ha dichiarato Chris Perry, vice presidente Marketing Globale Chevrolet. 
Spark - precisa la casa - si distingue per il suo design espressivo, la spaziosita' dell'abitacolo e la connettivita' garantita da MyLink. Questo sistema, che si distingue per la facilita' d'uso, debuttera' in una versione rinnovata nel 2014 su Impala, con nuovi livelli di personalizzazione e un'integrazione dello smartphone ancora piu' completa. 
Oltre alla Spark EV, gli altri veicoli Chevrolet presentati al Salone di Los Angeles sono la nuova Impala, la berlina media Malibu Turbo, la compatta Sonic RS, il crossover full-size Traverse e la Camaro Hot Wheels Edition.  
