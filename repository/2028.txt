#titolo Biogas puo' garantire 10% consumo nazionale gas - Rifiuti & Inquinamento - Ambiente&Energia
  ROMA - Il settore del biogas puo' garantire il 10% del consumo nazionale di gas e trainare il Pil agricolo del 5%. A dirlo il Consorzio italiano biogas che chiede al ''nuovo governo'' di ''sfruttare le potenzialita''', in un documento indirizzato ai candidati alle elezioni. 
Secondo il Consorzio ''centrando il potenziale produttivo del biogas, pari a circa 8 miliardi di metri cubi di gas metano equivalenti, si potrebbe raddoppiare in poco tempo la produzione di gas naturale in Italia, abbattendo sensibilmente la dipendenza dall'export e contribuendo a far crescere il Pil dell'agricoltura del 5%, pari a 2 miliardi di euro all'anno''. 
''L'industria italiana del biogas - sostiene Piero Gattoni, presidente del Consorzio - e' gia' per dimensioni la seconda in Europa, dopo la Germania: con 400 mila ettari di terreno agricolo e l'utilizzo di biomasse residuali il nostro settore e' in grado di soddisfare almeno il 10% del consumo attuale di gas naturale in Italia; una grande opportunita' a cui fino a questo momento non e' stata data la giusta attenzione''. 
I punti principali del documento sono cinque: un quadro di regole certo per le aziende agricole che hanno costruito i loro impianti nel 2012, la rapida attuazione delle norme gia' esistenti, investimenti pubblici a sostegno dell'innovazione e della cooperazione, una classificazione del digestato con regole di utilizzo omogenee, una maggiore chiarezza sui limiti di emissione di determinati impianti.  
