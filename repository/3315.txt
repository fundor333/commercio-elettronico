#titolo Dakar: piogge forti, salta ottava tappa per camion si riprende lunedi' con De Rooy e l'Iveco al comando  - Speciali - Motori
  TORINO - L'ottava tappa della Dakar è stata annullata, per la categoria camion, a causa del maltempo. Nella regione attraversata dal rally off-road si sono abbattute forte piogge che hanno reso impraticabile in molti tratti il percorso. La carovana ha affrontato comunque il trasferimento da Salta a San Miguel De Tucuman, meta prevista per una giornata di stop. Dopo la prima settimana di gara, che ha messo a dura prova i piloti, anche a causa delle difficili condizioni delle strade, il Team Iveco arriva a metà impresa con due componenti in meno: dopo aver perso Stacey due giorni fa, anche il francese Jo Adua é stato costretto al ritiro, a causa dei danneggiamenti subiti dal veicolo durante il percorso. Oggi è prevista una giornata di riposo, nel corso della quale veicoli e piloti resteranno fermi nella cittadina di San Miguel de Tucuman, in Argentina. La classifica generale vede il pilota Iveco Gerard De Rooy in testa, seguito dai concorrenti della Kamaz e di Tatra. L'italiano Biasion, attualmente al quindicesimo posto in graduatoria, sta lentamente risalendo la classifica. La gara riprenderà lunedì da San Miguel de Tucuman a Cordoba, in Argentina.  
