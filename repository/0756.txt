#titolo Punti-spesa per chi 'taglia' CO2, in 19 Comuni la Carta Fada - Consumo & Risparmio - Ambiente&Energia
  TORINO - Un punto-spesa per ogni 100 grammi di anidride carbonica risparmiata, facendo la raccolta differenziata, usando mezzi pubblici al posto dell'auto privata, o producendo energia 'pulita'. Per gli abitanti di 19 Comuni del Torinese che fanno parte del consorzio Covar14 arriva la carta fedelta' Fada. Non si carica con gli acquisti, ma con le azioni improntate alla 'sostenibilita' ambientale' ed i punti raccolti saranno trasformati in sconti sui futuri acquisti. 
Covar14 e' il primo bacino di Comuni in ambito nazionale ad aver aderito al progetto 'Fedelta' Amica Dell'Ambiente', ideato da Achab Group e Keo Project: ne fanno parte Beinasco, Bruino, Candiolo, Carignano, Castagnole Piemonte, La Loggia, Lombriasco, Moncalieri, Nichelino, Orbassano, Osasio, Pancalieri, Piobesi Torinese, Piossasco, Rivalta Torinese, Trofarello, Villastellone, Vinovo e Virle.     Le tessere verranno recapitate con i nuovi calendari di raccolta a tutte le famiglie dei 19 Comuni.  
