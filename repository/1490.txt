#titolo Sostituivano merce pregio con mattoni tufo,3 arresti a Parma - Porti e Logistica - Mare
  (ANSA) - GENOVA, 24 GEN - Sostituivano la merce pregiata contenuta in alcuni container con mattoni di tufo. E' il furto, perpetrato a piu' riprese, messo in atto da tre  autotrasportatori, arrestati dalla Polizia di frontiera del porto della Spezia e dagli agenti della squadra mobile di Parma a seguito di una segnalazione dell'ufficio delle dogane della Spezia.      L'indagine aveva avuto inizio poche settimane fa, quando i funzionari dell' Ufficio delle Dogane della Spezia avevano individuato un contenitore sospetto: avrebbe dovuto contenere prodotti alimentari di vario genere ma in realt√† era giunto nel porto spezzino integralmente svuotato del carico originario e sostituito con mattoni in tufo.     Da qui, attraverso la tracciatura di alcune spedizioni, gli investigatori hanno scovato un capannone nel parmense utilizzato come copertura dalla banda per sostituire il carico pregiato con i mattoni. Qui la Polizia ha arrestato in flagranza di reato i tre autotrasportatori intenti a sostituire 102 cucine (del valore commerciale di 102mila euro) con un carico di mattoni di tufo. Il blitz ha permesso di recuperare anche altri prodotti rubati nei colpi precedenti. Gli arrestati sono stati condotti al carcere di Parma. (ANSA).  
