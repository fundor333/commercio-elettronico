#titolo Vita low cost, 'dritte' per vivere senza rinunce  - Tecnologia e Internet
TRIESTE - Low cost non è più solo aerei, hotel, noleggi ma, in tempo di crisi, anche vacanze, cucina, fino a diventare uno stile di vita, una filosofia. Non più all'insegna dell'accontentarsi ma visto come opportunità. 
 Per questo è nato un sito,  Vita Low Cost , che racconta la "vita smart&cheap":spendere meno,con intelligenza. Il web-magazine da consigli su come tagliare le spese e segnala fenomeni legati al risparmio: dai consigli per i regali alle lezioni di lingua gratuite, dai negozi della spesa alla spina al 'couch surfing'. 
 Con una rassegna dei migliori eventi a basso prezzo in varie città: concerti, cinema, discoteca, rassegne culinarie, tutto sotto i 10 euro. "Non è detto che spendere meno di 10 euro significhi 'accontentarsi' di eventi di minor rilievo - commenta Enrico Messina, uno degli autori di Vita Low Cost - Basta guardare l'elenco degli artisti di cui abbiamo parlato sul nostro sito: De Gregori, Fabri Fibra, Mengoni, Emma Marrone, Litfiba, Silvio Soldini, Toni Servillo, solo per citarne alcuni". 
 Vita Low Cost, nato da meno di un anno, sta già registrando numeri importanti.  
