#titolo Roma: si candida Croppi. E' stato assessore Alemanno - Politica
  "Per prima cosa penserei al risanamento del bilancio: Alemanno ha ereditato un debito pregresso di circa 12 mld accumulato nei decenni, però non ha fatto nulla per invertire la rotta". Così Umberto Croppi, ex assessore alla Cultura della giunta Alemanno ha ufficializzato la propria candidatura a sindaco di Roma. 
 "Il 61% dei romani, secondo un sondaggio di Mannheimer, ha dichiarato di volere un sindaco che non appartiene alla vecchia nomenclatura: il candidato ideale è una persona affermata nella vita e che non faccia la politica per mestiere ma che abbia esperienza politica", ha spiegato.  
