#titolo Padre Lombardi: ho ammirato gesto Papa - Diario Vaticano
ROMA – "Ho grande ammirazione per il gesto di Papa Benedetto, un gesto limpido, puro, coraggioso" che si verifica "per la prima volta dopo secoli". Lo ha detto in un'intervista al Tg1 Padre Federico Lombardi, il direttore della sala stampa del Vaticano. Padre Lombardi ha poi riferito: "Sapevo che era un tema da lungo tempo pensato e riflettuto" dal Papa, come anche era già emerso nel libro-intervista 'Luce del mondo' con Peter Seewald. Padre Lombardi ha ribadito che la motivazione è legata alla "valutazione delle sue forze in rapporto alla missione e al servizio che gli viene richiesto. Lui solo ha la percezione fino in fondo delle sue forze in rapporto alle sfide" che un Papa deve affrontare.  
