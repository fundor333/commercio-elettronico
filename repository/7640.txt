#titolo AMBIENTE: STUDENTI CROTONE PREMIATI PER PROGETTO SU MARE - Turismo Calabria
     (ANSA) - CROTONE, 12 GIU - Sono stati oltre mille gli 
studenti crotonesi che sono stati premiati al termine del 
progetto ''Applicazione pratica dell'educazione e della 
conoscenza dell'ambiente marino''.    L'iniziativa, promossa dal  ministero per l'Ambiente, dalla
Lega navale di Crotone, dalla Provincia, dall'Area marina
protetta 'Capo Rizzuto', e' giunta alla quarta edizione ed e' 
finalizzata a far conoscere ai ragazzi le risorse del mare e a 
insegnare loro il rispetto per l'ambiente marino.    Il progetto ha preso il via con una serie di lezioni nelle 
scuole seguite, poi, da visite all'Aquarium, sul battello 
trasparente, corsi di vela e due giornate ecologiche, svoltesi 
nel mese di maggio.    ''E' importante - ha sostenuto Stanislao Zurlo, presidente 
della Provincia di Crotone - far capire come ognuno di noi possa 
contribuire a fare qualcosa per l'ambiente. Ci siamo riusciti 
grazie alla sinergia tra gli enti e voi ragazzi che sarete in 
futuro la classe dirigente di questo territorio''.
