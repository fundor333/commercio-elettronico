#titolo Elena Ford, la pronipote di Henry nel top management aziendale - I Protagonisti - Motori
  ROMA - Crescono le quote rosa in Ford, e cresce - arrivando a due - anche la presenza dei diretti eredi del fondatore. L'Azienda di Dearborn ha infatti promosso Elena Ford, pronipote di Henry, a responsabile per la nuova divisione che avra' il compito di incrementare nel mondo il livelli qualitativi della reate di dealer.  La nomina nel top management di Elena Ford - che da quattro anni era global marketing director, riportando a Jim Farley - arriva a distanza di 19 anni da quando Bill Ford, altro erede della famiglia del fondatore che, come fa notare Automotive News, era stato nominato nel 1994 responsabile della divisione commercial truck.  Elena Ford, 46 anni, entrera' in carica il prossimo primo marzo e continuera' a riportare a Farley. Le famiglie degli eredi Ford detengono azioni della cosiddetta 'Class B' che di fatto rappresentano il 40% dei diritti di voto nell'Azienda.  
