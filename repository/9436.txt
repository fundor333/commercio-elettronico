#titolo Staminali:da cellule cerebrali 10.000 nuovi neuroni a giorno - Medicina  - Salute e Benessere
     (ANSA) - TORINO, 12 MAR - Le cellule staminali cerebrali
possono produrre fino a 10.000 nuovi neuroni al giorno. Una
ricerca condotta dall'Istituto di Neuroscienze di Orbassano
(NICO), in collaborazione con l'Universita' della California,
chiarisce per la prima volta la dinamica esatta che porta alla
formazione di neuroni nel cervello adulto.    La scoperta - pubblicata sulla prestigiosa rivista PNAS,
dell'Accademia delle Scienze Usa - apre nuove prospettive anche
per lo sviluppo di terapie efficaci per le malattie
neurodegenerative.    I ricercatori hanno chiarito il processo che dalla divisione
di una cellula staminale cerebrale porta alla nascita di circa
16 giovani neuroni al giorno: 10.000 in un intero cervello. I
risultati della ricerca saranno presentati a Torino il 15 marzo
in occasione della Giornata UniStem, ideata per avvicinare i
ragazzi delle scuole superiori alla ricerca sulle cellule
staminali.(ANSA).
