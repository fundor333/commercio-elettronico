#titolo Eletto il sindaco nel paese piu' piccolo al voto  - Speciale Amministrative 2012
Non ci hanno messo molto a Blello per lo spoglio delle schede. Nel paesino in provincia di Bergamo con 74 abitanti (minorenni inclusi) e qualche decina di residenti all'estero, circa un'ora dopo la chiusura dei seggi sapevano gia' chi e' il nuovo sindaco. La scelta e' caduta su Luigi Mazzucotelli, che ha ricevuto 38 voti (circa il 55,9%) e che ora governera' il paese piu' piccolo d'Italia che e' andato al voto in questa tornata elettorale. I candidati sindaco erano in tutto quattro: altri due hanno ricevuto 27 e 3 preferenze, l'ultimo nessuna. I votanti, in tutto, sono stati 69. Nell'urna c'era anche una scheda bianca. Alla maggioranza sono stati assegnati quattro consiglieri comunali, alla minoranza due  
