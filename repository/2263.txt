#titolo Scala: salta la prima di 'Cuore di cane' - Cultura e Tendenze
     (ANSA) - MILANO, 11 MAR - La prima alla Scala dello spettacolo
'Cuore di cane', prevista per il 13 marzo, e' stata rinviata a
sabato 16. Lo rende noto attraverso un comunicato stampa il
Teatro alla Scala di Milano. 'I tempi di riparazione di un
elemento scenografico - si legge nella nota - non hanno
consentito il regolare svolgimento dei due ultimi giorni di
prove dell'opera nuova Cuore di cane'. 'La Direzione ha pertanto
deciso che la prima serata del 13 marzo sara' utilizzata per lo
svolgimento della prova generale'.
