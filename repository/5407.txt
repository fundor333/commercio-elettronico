#titolo Autostrade: Villesse-Gorizia; Riccardi, oggi visti i fatti - Autovie Venete
     (ANSA) - TRIESTE, 28 FEB - ''Oggi si sono visti i fatti,
interventi che si aggiungono alle numerose opere, grandi e
piccole, che in questi cinque anni con grande fatica abbiamo
avviato o completato''. Lo afferma l'assessore regionale alle
Infrastrutture, Riccardo Riccardi, al termine dell'odierno
sopralluogo al cantiere della Villesse-Gorizia.    ''Una bella soddisfazione - prosegue Riccardi - che ripaga
dei sacrifici affrontati e dell'impegno profuso. Un'opera di 17
chilometri, in via di completamento, che segnera' il futuro del
Friuli Venezia Giulia, una regione dalla funzione
internazionale. Non realizzare le autostrade e i progetti di
nuova viabilita' - conclude - significherebbe emarginare il Fvg
dai grandi corridoi europei''. (ANSA).
