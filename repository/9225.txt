#titolo Subaffittava terreni a nomadi,denunciata - Liguria
     (ANSA) - GENOVA, 13 MAR - Subaffittava terreni agricoli ai
nomadi per allestire un campo in provincia di La Spezia. E'
accaduto a Fiumaretta di Ameglia dove i carabinieri hanno
denunciato A.G., di 52 anni, residente ad Ameglia, accusata di
violazioni in materia edilizia e di vincoli paesaggistici. La
donna, che aveva preso in affitto dei terreni, ''senza
autorizzazione e mutando la destinazione d'uso'' aveva
subaffittato dei lotti a nomadi di etnia Sinti, chiedendo 8 euro
a persona per il pernottamento nell'area.
