#titolo Movimento Consumatori, bene Authority su bollette acqua - Acqua: Top News - Ambiente&Energia
  ROMA - ''Finalmente si vedono gli effetti degli interventi dell'Autorita' per l'energia nel settore idrico ed e' una prima vittoria dei consumatori sul dannoso strapotere delle tariffazioni illegittime ed imposte da enti fuori controllo''. Lo afferma Ovidio Marzaioli, responsabile del settore Energia e ambiente del Movimento consumatori, a proposito della decisione dell'Autorita' per l'energia elettrica e il gas di restituire gli importi versati in piu' (per la parte relativa alla remunerazione del capitale investito) delle bollette per il periodo che va dal 21 luglio al 31 dicembre 2011, in seguito all'abrogazione della norma con il referendum. 
''Il ruolo dell'Autorita' - continua Marzaioli - come piu' volte auspicato dal Movimento consumatori, diventa centrale nella discussione sull'acqua pubblica tenendo ben presente sullo sfondo gli esiti del referendum. In questo contesto resta fondamentale la funzione delle associazioni dei consumatori - aggiunge - di stimolo e di supporto alla regolamentazione dell'Aeeg, sia nella fase attuale di transitorieta' che in quella definitiva di competenza piena sulla materia''. 
Infine per il Movimento consumatori, il quale continuera' a ''vigilare'' sulle prospettive aperte dall'Autorita', ''risulta ancor piu' necessaria la graduazione degli interventi in ambito locale anche per combattere efficacemente le strumentalizzazioni possibili sulle nuove metodologie tariffarie''.  
