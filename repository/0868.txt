#titolo Neve in Vda, quasi un metro a Courmayeur - Top News
     (ANSA) - AOSTA, 18 MAR - Valle d'Aosta ancora sotto la neve
con precipitazioni abbondanti soprattutto nella zona del Monte
Bianco. A Courmayeur da sabato sera ne e' caduta quasi un metro,
mentre ad Aosta 20 centimetri. Meno intense le nevicate nella
bassa Valle, dove ora sta piovendo. Nessun disagio alla
circolazione e' segnalato sulle arterie principali della
regione; solo qualche rallentamento in alcune strade regionali
delle valli laterali.
