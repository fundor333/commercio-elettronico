#titolo Cina: Cia, in Italia zero rischi su virus suini Shanghai - Associazioni - Salute e Benessere
     (ANSA) - ROMA, 11 MAR - La carne suina sulle nostre tavole e'
soprattutto 'made in Italy'. E laddove si ricorre all'import, e'
di origine comunitaria. Non c'e' quindi alcun rischio legato
all'allarme lanciato oggi a Shanghai, dove analisi di
laboratorio hanno rilevato tracce di un virus suino in campioni
di acqua del fiume Huangpu. Lo afferma la Cia-Confederazione
italiana agricoltori.    Il nostro Paese - spiega la Cia - conta 5 mila allevamenti di
suini, per un totale di 9 milioni di capi, che si concentrano
soprattutto in Lombardia, Emilia Romagna, Piemonte e Veneto,
regioni che da sole 'fanno' l'84 per cento del patrimonio
nazionale. Per un valore alla produzione di 2,5 miliardi di
euro.    Quanto all'import, l'Italia acquista dall'estero carne suina
sia fresca che congelata, pari a 1,2 miliardi di euro. Ma in
ogni caso si tratta di prodotti provenienti dall'Unione europea. Tutti peraltro sottoposti a un'efficace sistema di controlli,
fondamentali per garantire ai consumatori la sicurezza nel
piatto.    Ai Paesi extra Ue, al contrario, e' orientata una fetta del
nostro export, ancora limitata, ma in forte crescita. E per
quanto riguarda le carni suine - continua la Cia - sono
soprattutto i prosciutti e i salumi ad essere venduti
oltreconfine. In casi come questo - conclude la Cia - e'
importante saper distinguere tra rischi reali e presunti,
evitando di generare allarmi quando non sussistono motivi di
pericolo per i consumatori. (ANSA).
