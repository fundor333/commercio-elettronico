#titolo Premier: vincono i due Manchester, Chelsea terzo - Calcio
LONDRA - Nei posticipi domenicali della 22/a giornata vincono entrambe le squadre di Manchester che proseguono la corsa in vetta alla classifica di Premier. Lo United batte (non senza fatica, 2-1) il Liverpool con le reti dell'ex Van Persie e di Vidic, cui risponde Sturridge, entrato dalla panchina. Il City risponde con un secco 2-0 in casa dell'Arsenal, dove vanno a segno nel primo tempo Milner e Dzeko. Arsenal ridotto in 10 già dal 10' per l'espulsione di Koscielny, reo di un 'placcaggio' in area proprio sull'attaccante bosniaco. Dzeko batte il rigore conseguente, ma il portiere Szczesny gli devia il tiro sul palo. Anche la squadra di Mancini ha poi avuto il suo 'rosso' (a carico di Kompany), ma quando mancava un quarto d'ora alla fine e la partita era ormai decisa. Tra United (primo) e City (secondo) restano quinti sette i punti di distacco (55 contro 48). Al terzo posto con 41 il Chelsea, che ieri aveva travolto (0-4) lo Stoke City a domicilio. Quarta piazza per il Tottenham, fermato sullo 0-0 dal Queens Park Rangers. 
 Risultati degli incontri della 22/a giornata di Premier: 
 Queens Park R.-Tottenham 0-0 Norwich City - Newcastle 0-0 Reading-West Bromwich 3-2 Stoke City-Chelsea 0-4 Sunderland-West Ham 3-0 Fulham-Wigan 1-1 Everton-Swansea City 0-0 Aston Villa-Southampton 0-1 Arsenal-Manchester City 0-2 Manchester United-LIverpool 2-1 
 Classifica:  Manchester United 55 punti; Manchester City 48; Chelsea 41; Tottenham 40; Everton 37; Arsenal 34; West Bromwich 33; Liverpool 31; Swansea City 30; Stoke City 29; West Ham e Norwich City 26; Fulham e Sunderland 25; Southampton e Newcastle 21; Wigan e Aston Villa 19; Reading 16; Queens Park R. 14. 
    
