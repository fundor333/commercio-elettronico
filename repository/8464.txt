#titolo Film in reparto degenza psichiatrica - Umbria
     (ANSA) - PERUGIA, 16 MAR - ''Giu' al nord'', film del 2008 che
tratta di stereotipi e di amicizia, ha inaugurato la nuova sala
cinematografica del reparto di degenza psichiatrica, da quasi
due anni all'interno dell'ospedale perugino, con un impianto di
proiezione ed uno schermo simili a quelli delle sale
tradizionali. ''I film scelti trattano argomenti poi oggetto di
discussione con i pazienti'', ha detto la dottoressa Federica
Cirimbilli, che ha potuto acquisire oltre 30 pellicole (con
protagonisti Toto' e Sordi).
