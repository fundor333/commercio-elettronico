#titolo Italeaf, cedute 700 mila azioni Ternienergia - Rinnovabili - Ambiente&Energia
  TERNI - Italeaf, startupper company del gruppo Terni Research, che supporta e sostiene la creazione di imprese innovative nei settori della green e circular economy e dell'industria sostenibile, ha annunciato di avere perfezionato oggi la cessione di 700.000 azioni ordinarie di TerniEnergia spa, societa' attiva nei settori dell'energia da fonti rinnovabili, dell'efficienza energetica e waste management, quotata sul segmento Star di Borsa Italiana. 
L'operazione, che prevede un corrispettivo complessivo di 1,421 milioni di euro - riferisce l'azienda in un comunicato -, rientra nell'ambito del piano strategico di sviluppo della societa' volto a reperire capitali per l'accelerazione di progetti industriali innovativi, avra' anche il positivo effetto di favorire l'ingresso di investitori di medio-lungo periodo nella compagine azionaria di TerniEnergia.  
