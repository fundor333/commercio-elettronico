#titolo Ue: Borghezio, da Pe propaganda contro euroscettici - La voce degli Eurodeputati - ANSA Europa
     (ANSA) - STRASBURGO, 05 FEB - L'Ue ha stanziato circa due
milioni di euro per ''una campagna di propaganda senza
precedenti'' per ''controllare le opinioni euroscettiche''. E'
quanto denuncia l'eurodeputato della Lega Nord Mario Borghezio
in un'interrogazione parlamentare, in cui si riprendono le
rivelazioni fatte dal quotidiano inglese Daily Telegraph. L'obiettivo dell'iniziativa del Parlamento Ue sarebbe, in vista
delle elezioni del 2014, ''monitorare le conversazioni online,
in modo da identificare quali dibattiti di natura politica siano
in grado di attirare l'interesse dei cittadini''. 
   Una particolare attenzione andrebbe prestata ''ai paesi che
hanno visto crescere un sentimento di euroscetticismo tra i
propri cittadini''. I funzionari Ue dovrebbero ''monitorare le
conversazioni e reagire in modo rapido, influenzando le
discussioni''. Borghezio si chiede se un simile monitoraggio sia
''compatibile con la neutralita' del servizio civile che devono
svolgere i funzionari europei''. (ANSA)
           
