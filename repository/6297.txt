#titolo Gay: ammonimento Ue, Mosca ricordi impegni su diritti - Internet e società - ANSA Europa
  BRUXELLES - L'approvazione da parte della Duma della nuova  legge restrittiva per l'omosessualita'  in Russia ''preoccupa'' l'Unione europea, che chiede a Mosca di ''rispettare i suoi impegni nazionali ed internazionali a proteggere'' i diritti Lbgt. Lo ha dichiarato la rappresentante per la politica estera europea, Catherine Ashton, in una nota in cui si afferma che ''la messa in atto di questa legge puo' rafforzare la discriminazione contro lesbiche, gay, bisessuali e transessuali cosi' come contro chi difende le loro scelte, in particolare limitando le loro liberta' d'espressione, di associazione e di riunione''. 
   
 Nella dichiarazione si fa specifico riferimento agli impegni internazionali della Russia ''nel quadro del Consiglio d'Europa, come firmataria della Convenzione dei diritti umani''.   
