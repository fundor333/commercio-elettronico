#titolo RICERCA: priorità per tutti i partiti - Politica
  La ricerca è al primo posto dell'agenda della politica. 
 PD:  Tra le proposte del Pd  un Programma nazionale per il merito e il diritto allo studio, finanziato con 500 milioni, potenziare l'Erasmus, varare un'Agenzia di programmazione e finanziamento della ricerca e superare l'attuale lentezza burocratica "esasperante". 
 SEL:    il partito di Vendola propone un piano  per stabilire che le risorse destinate alla ricerca devono crescere in modo da raddoppiare la spesa in 10 anni. Bisogna poi puntare al  rinnovamento, sbloccando il turnover per fare entrare nuovi cervelli, e inoltre combattere la precarietà, rivedere i sistemi di valutazione e di governance nell'università. 
 PDL:  Le azioni previste sono: raggiungere il finanziamento per la ricerca pari al 3% del Pil in 5 anni, sostenere incubatori di ricerca e start-up innovative,  facilitare il rapporto tra università e imprese. Fondamentale anche l'appuntamento con il programma europeo Horizon 2020, e "premiare la partnership tra pubblico e privato", incentivare la copertura della banda larga e sostener la ricerca sulle smart cities. 
 SCELTA CIVICA:  Tra le azioni proposte :  fortificare le eccellenze, promuovere l'attività dei gruppi realmente competitivi perché questi possano far partire una spirale positiva a livello internazionale e facciano da traino per accelerare un cambio di mentalità. 
 RIVOLUZIONE CIVILE:  Il carattere pubblico della ricerca  deve essere garantito in quanto asse strategico di sviluppo. Bisogna quindi "tornare a investire sulla ricerca pubblica", "salvaguardando in primo luogo la committenza sociale della ricerca stessa, la ricerca libera, quella fondamentale", stabilizzando i precari e riformando la governance degli enti pubblici di ricerca.  
