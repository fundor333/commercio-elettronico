#titolo E' possibile viaggiare nel tempo? - In Rete con la Redazione
  I viaggi nel tempo, contrariamente all'opinione comune, non sono proibiti  dalle leggi fisiche e quindi non sono solo argomento da fantascienza. 
L'idea di poter viaggiare nel tempo emerge grazie a due teorie, la prima  formulata da Albert Einstein, si chiama Relatività, l’altra si chiama Meccanica  Quantistica.  
Per la  teoria della Relatività  il tempo e lo spazio  sono due coordinate dell’ universo  modificabili allo stesso modo, cioè se mi muovo nello spazio posso  muovermi anche nel tempo. Per la Relatività, inoltre, il tempo non è un  concetto universale ma relativo, vale a dire che per due osservatori che si  trovano in due punti diversi dell’universo, dove per esempio vi sono condizioni  di forza di gravità diversa, il tempo può scorrere in maniera differente.  
La   Meccanica Quantistica  descrive le regole che governano il mondo infinitamente  piccolo degli atomi, dove vi sono leggi diverse e dove per esempio  gli atomi  possono trovarsi nello stesso momento in due punti diversi. Per questa teoria  un buco nero è un punto dell’universo piccolissimo e densissimo dove sono in  vigore le stesse le leggi della fisica valide per gli atomi e per tale ragione  i buchi neri possono essere delle ‘porte’ di universi paralleli, dove vi può  essere anche un universo parallelo che corrisponde al nostro passato.  
Stando a queste premesse, nell’universo le condizioni che potrebbero  consentire di viaggiare del tempo sono quelle che si generano vicino ai buchi  neri, che sono dei punti molto densi dove la forza di gravità è così forte che  deforma lo spazio e il tempo. 
In queste condizioni si potrebbe creare un  effetto tunnel, come quello in cui entrava l’astronave di Star Trek, in cui si  apre una sorta di buco nella maglia dell’universo e si entra nel passato.  
Nelle  vicinanze di un buco nero si potrebbe creare anche una inversione dell’ universo, per la quale l’universo si gira nel vero senso della parola, e si può  tornare indietro nel passato. 
Per viaggiare nel tempo, però, non occorre entrare in un buco nero: si  potrebbe realizzare una macchina potentissima in grado di funzionare ad energie  molto elevate, di superare la velocità della luce e generare dei piccoli  vortici simili ai buchi neri che potrebbero aprire un tunnel nell’universo o  invertire il tempo e tornare indietro.  
Ma questo come si concilia col fatto che  si creerebbero delle situazioni di conflitto, del tipo che se vado nel passato  ed evito che mio padre e mia madre si incontrino io potrei non nascere? 
Secondo gli esperti che teorizzano i viaggi nel tempo queste situazioni sono  impossibili perché i viaggi nel passato avverrebbero in un universo parallelo  dove qualsiasi cosa si faccia non può avere impatti sul mondo dal quale si è  partiti con la macchina del tempo.  
In ogni caso per arrivare  a costruire una  macchina del tempo bisognerà comprendere bene le leggi della fisica soprattutto  quelle che riguardano i buchi neri. È difficile immaginare una macchina di  questo tipo ma sicuramente neanche Galileo al suo tempo poteva immaginare che l’ uomo avrebbe costruito macchine in grado di volare e andare sulla Luna  
