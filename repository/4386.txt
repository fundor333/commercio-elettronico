#titolo Grilli al Pe, fine recessione nel 2013 in Italia - Economia e lavoro - ANSA Europa
     (ANSA) - BRUXELLES, 21 GEN - ''La recessione in Italia
dovrebbe terminare nel 2013, e la ripresa della crescita verra'
da export e investimenti'': lo ha detto il ministro
dell'economia Vittorio Grilli intervenendo alla commissione
affari economici del Parlaemnto europeo. 
   Grilli ha anche sottolineato tra l'altro che oggi ''l'Italia
e' un Paese diverso, che sta cambiando profondamente con
modifiche non reversibili'' e che ''non ci sara' alcuna manovra
perche' l'obiettivo e' aggiustato per il ciclo e quindi quando
si ha un bilancio in pareggio in termini strutturali non si deve
appesantire l'economia con altre manovre''. 
   Quanto all'austerita' imposta dal governo Monti, il ministro
ha poi osservato che l'Italia aveva poca scelta perche' e'
impossibile costruire una strategia di crescita senza mercati
stabilizzati, e' come costruire una casa sulla sabbia''.(ANSA).
