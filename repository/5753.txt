#titolo Incendio in casa,8 persone in ospedale - Lombardia
     (ANSA) - GHISALBA (BERGAMO), 17 MAR - Un incendio scoppiato
la scorsa notte a Ghisalba, nella Bassa bergamasca, ha
seriamente danneggiato un appartamento di una palazzina di due
piani e 8 persone, tra cui tre bambini tra i 2 e i 6 anni, sono
stati portati in ospedale perche' hanno respirato il fumo. Per
nessuno di loro la situazione e' preoccupante. Le fiamme sono
divampate per cause non ancora chiarite, nella tarda serata di
ieri, nell'appartamento abitato da indiani.
