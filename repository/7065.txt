#titolo Il 'decalogo' per muoversi nella capitale - Cronaca
  ROMA - Servizio straordinario per il trasporto pubblico romano il 30 aprile e l'1 maggio in occasione della beatificazione di Giovanni Paolo II. L'Agenzia per la Mobilita' di Roma ha diffuso un 'decalogo', predisposto da Atac, con consigli utili per muoversi utilizzando bus, tram e metro.      
 COME FUNZIONA IL TRASPORTO PUBBLICO. Per la veglia al Circo Massimo, il 30 aprile, le due linee della metro effettueranno le ultime corse all'1.30. Sedici bus 3, 23, 30, 44, 60, 75, 81, 95, 160, 170, 175, 280, 628, 714, 716 e 781 prolungheranno l'orario con le ultime corse tra l'1 e l'1.30. Il Primo maggio la metro iniziera' il servizio alle 4, ultime corse all'1.30 del 2 maggio. Il servizio della superficie diurno iniziera' alle 5 con i bus 40, 62, 280, H, 990, 64. Durante la notte la zona di San Pietro potra' anche essere raggiunta da Termini con le linee notturne n1, n5, n7, n15. Dalle 5.30 in servizio altre 80 linee potenziate. Dalle 6 sara' attivo il servizio navetta Termini-San Pietro. Dalle 8.30 entrera' in funzione il resto della rete che funzionera' dalle 8.30 alle 13 e dalle 16.30 alle 21.      
 PRIMO MAGGIO: LE 80 LINEE POTENZIATE. Faranno servizio dalle 5.30 alle 21 le linee: H, 041, 2, 8, 19, 20, 23, 31, 32, 38, 40, 44, 46, 49, 52, 60, 61, 62, 64, 69, 70, 71, 75, 80, 81, 84, 85, 86, 87, 90, 93, 95, 98, 105, 120, 130, 150, 160, 170, 175, 180, 190, 201, 217, 218, 224, 246, 280, 310, 314, 341, 404, 409, 451, 490, 492, 495, 542, 556, 628, 664, 708, 714, 719, 764, 776, 780, 791, 870, 881, 892, 907, 910, 913, 916, 926, 982, 990, 991 e 998, 062, 07 e 070.      
 BIGLIETTI E ABBONAMENTI. Per accedere a bus, tram, metro,  navette Termini-San Pietro, ci si dovra' munire di biglietto o abbonamento.      
 METRO TERMINI: SI ESCE MA NON SI ENTRA. Il 30 aprile e l'1 Maggio non si potra' accedere alla fermata Termini delle due linee della metro. La linea A sara' accessibile dalla fermata Repubblica; la B da Castro Pretorio. I treni fermeranno comunque a Termini ma solo per l'interscambio tra linee e per i viaggiatori in uscita. Le altre stazioni saranno aperte tranne S. Giovanni che, il Primo maggio, chiudera' durante il concerto.     
 COME RAGGIUNGERE SAN PIETRO. Da Termini a San Pietro si consigliano le linee 40, 64 o le navette che partiranno dalle 6 del mattino in poi. Tra le 4 e le 5.30 da Termini in funzione le linee notturne n1, n5, n7, n15. Il 30 aprile, dalle 17 alle 23, attiva una navetta tra lo Stadio Olimpico (piazza De Bosis) e San Pietro. Il Primo maggio il servizio navetta Olimpico-San Pietro sara' attivo dalle 6 alle 18.       
 COME RAGGIUNGERE SAN PIETRO: TRENI. Il Primo maggio, le linee ferroviarie regionali Fr1 (Orte-Aeroporto) e Fr3 (Viterbo-Roma) saranno potenziate; inizieranno il servizio alle 5.30. Dalle fermate di Fiumicino, Magliana, Tiburtina, Tuscolana, Salario si puo' utilizzare la Fr1 e cambiare a Ostiense o da Trastevere con la Fr3 che ferma a San Pietro.      
 DEFLUSSO DALLA ZONA DI SAN PIETRO: NAVETTE PARTONO DAL LUNGOTEVERE. Per allontanarsi dalla zona di San Pietro si consiglia di utilizzare il servizio bus, potenziato e diretto a Termini. Le linee 40 e 64 partiranno da lungotevere Tor di Nona mentre il servizio navetta partira' da lungotevere dei Sangallo (con le spalle al Vaticano, oltrepassare ponte Vittorio e svoltare a destra).      
 SAN GIOVANNI: CHIUSURA DI ALCUNE STAZIONI METRO. Il Primo maggio, in occasione del tradizionale concerto, le stazioni San Giovanni e Manzoni della metro A chiuderanno dalle 15. Si potranno utilizzare le stazioni Vittorio e Re di Roma. La zona intorno al concerto sara' chiusa e diversi bus deviati. 
 2 MAGGIO: SERVIZIO REGOLARE. Il 2 maggio il trasporto pubblico seguira' gli orari consueti.           
 INFORMAZIONI IN TEMPO REALE. Tutte le informazioni in tempo reale saranno disponibili sui siti internet www.atac.roma.it e www.agenziamobilita.roma.it, ai numeri telefonici 06-57003 e 060606, sui pannelli a messaggio variabile, sui display delle fermate elettroniche, sull'emittente digitale della metro RomaRadio, sui monitor a bordo dei bus e in metro e sui display delle banchine del metro.  
