#titolo Influenza: Iss, calano casi ma bimbi i piu' colpiti - Sanit√† - Salute e Benessere
     (ANSA) - ROMA, 27 FEB - Continua a scendere, anche se molto
lentamente, il numero di casi di sindrome influenzale, dopo il
picco raggiunto due settimane fa. Il livello di incidenza
totale, nell'ultima settimana dal 18 al 24 febbraio, e' stato di
9,10 casi per mille assistiti (contro i 9,20 della precedente
settimana). I bambini rimangono pero' i piu' bersagliati
dall'influenza, in particolare quelli sotto i cinque anni, con
22,79 casi per mille assistiti. E' quanto emerge dall'ultimo
bollettino Influnet dell'Istituto superiore di sanita'.    In particolare, il numero di casi stimati in quest'ultima
settimana e' di circa 552mila, per un totale, dall'inizio della
sorveglianza di circa 4,4 milioni di casi.    In tutte le fasce di eta', rileva il bollettino, si osserva
una diminuzione dell'incidenza dei casi di influenza, anche se
di lieve entita'. Tra i 0-4 anni e' stata di 22,79 casi per
mille assistiti, tra i 5 e 14 annidi 17,43 casi, di 7,88 nella
fascia 15-64 anni e di 2,71 negli over 65. Marche, Calabria e
Lazio sono le regioni piu' colpite. (ANSA).
