#titolo Al via Rhex, accoglienza e ristorazione al top - Fiere&Eventi - Terra&Gusto
  (ANSA) - RIMINI - L'accoglienza e la ristorazione italiana si mettono in mostra a Rimini, candidandosi ad essere il "grimaldello" per il Paese contro la crisi. E' stata inaugurata stamani Rhex, Rimini Horeca Expo, la prima edizione della campionaria dedicata a ristorazione e ospitalità. Un salone in cui quale l'innovazione di prodotto la fa da padrone, a testimonianza della vitalità del settore. Un grande appuntamento internazionale che raccoglie innovazioni, soluzioni e tendenze del mercato "fuori casa", che punta tutto sul made in Italy, sulla specificità della cucina e dell'accoglienza alberghiera italiana. A partire dal cappuccino: ne verrà realizzato uno da 2.500 litri, contenuto in una tazza da Guinnes dei primati. 
"L'agroalimentare - spiega l'assessore all'Agricoltura dell'Emilia Romagna, Tiberio Rabboni - può essere una straordinaria forza anticrisi, e questo salone indica chiaramente la strada che dobbiamo seguire per tornare ad essere competivi: puntando sulla specificità alimentare del made in Italy ma anche sula nostra capacità di accogliere chi viene nel nostro Paese, di farlo stare e mangiare bene tanto da decidere di tornarvi". Qualità ed identita", dunque, in Rhex, che negli immensi padiglioni della Fiera di Rimini mette in mostra tutto quello che serve per far mangiare e bene "a cinque stelle" e per far stare al meglio chi sceglie un hotel per una vacanza o per lavoro. Con il made in Italy a farla da padrone. Anche nel settore delle birre: una vasta area della fiera è infatti dedicata ad una miriade di birrifici indipendenti, frutto di piccole imprese locali con una produzione di nicchia ma di alta qualità. Passando per gli ultimi ritrovati per le camere d'albergo fino agli ultimi sistemi di costruzione ecocompatibile di edifici. E con varie novità: dalla trotoliva, (un'oliva panata, ripiena di un impasto fatto con filetto di trota salmonata), fino alla piada pizza, passando anche perun particolare cucchiaino da borsetta per una pausa pranzo frugale. 
(ANSA).  
