#titolo Eolico offshore, 2012 di successi - Rinnovabili - Ambiente&Energia
  ROMA - E' boom di installazioni per l'eolico offshore, nel 2012 nella Ue: l'European wind energy association (Ewea) ha reso noto che nel corso dell'anno passato  sono state istallate e collegate alla rete elettrica 293 turbine per un totale di 1.165 MW. La nuova potenza impiantata fa salire il totale a 1.662 turbine, distribuite in 55 parchi offshore per una potenza complessiva 4.995 MW.     La top ten dei paesi produttori di energia dal vento colloca ancora una volta al primo posto la Gran Bretagna, con quasi il 60% della potenza installata in Europa. Al secondo posto c'e' la Danimarca (18%), seguita dal Belgio (8%) e dalla Germania (6%). 
Le turbine eoliche offshore allacciate nel 2012 rappresentano investimenti per circa 4 miliardi di euro e le prospettive per il 2013 e il 2014 sono positive: 14 progetti offshore in costruzione porteranno il totale dell'off-shore Ue a 8.300 MW. 
Ma al doveroso ottimismo fa riscontro una nota dolente: i colossi europei dell'offshore sono minacciati dalla concorrenza cinese. Siemens e  Vestas, le aziende che insieme hanno coperto l'86% della domanda europea di installazione di turbine sono attualmente penalizzate dalla crisi economica, dal maggior costo del capitale e dai prezzi competitivi delle imprese orientali. 
L'Ewea chiede dunque al'Esecutivo e ai Paesi membri un maggiore impegno in termini di aiuti e di regolamentazione per restituire alle imprese europee  in ruolo di leader mondiali nel settore.  
