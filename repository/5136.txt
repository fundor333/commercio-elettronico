#titolo Nba: Gallinari in ombra, ma Denver batte Phoenix - Altri Sport
Anche con un Danilo Gallinari non particolarmente brillante (solo cinque punti in 29' di gioco) Denver espugna il campo di Phoenix ed ottiene la nonna vittoria consecutiva, consolidando il suo bilancio stagionale (43-22). Migliori realizzatori dei Nuggets Kosta Koufos (22 punti) e Corey Brewer (20). San Antonio, reduce dalla pesante sconfitta (136-106) contro Portland, riprende il cammino battendo Oklahoma (105-93) nello scontro di vertice della Western Conference. Ancora senza Tony Parker, vittima di una distorsione ad una caviglia, gli Spurs interrompono a cinque partite la striscia vincente dei Thunder, che contro i rivali texani perdono per la settima volta consecutiva. Decisivo l'apporto del brasiliano Tiago Splitter (21 punti e 10 rimbalzi), dell'argentino Manu Ginobili (12 punti) e del francese Boris Diaw (11 punti), tutti in panchina all'inizio del match. Per Oklahoma buone prestazioni di Kevin Durant (26 punti) e Russell Westbrook (25). I New York Knicks, nonostante il ritorno in campo di Carmelo Anthony (14 punti e 10 rimbalzi), incassano un pesante ko (92-63) in casa di Golden State. 
 Risultati: Golden State-New York Knicks 92-63 San Antonio-Oklahoma 105-93 Philadelphia-Brooklyn Nets 106-97 Phoenix-Denver 93-108 Utah-Detroit 103-90 
 Â   
