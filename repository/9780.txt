#titolo Porti: Cagliari, via al Posto di ispezione frontaliera - Autorit√† Portuali Sardegna - Mare
     (ANSA) - CAGLIARI, 27 FEB - Via al Pif, posto di ispezione
frontaliera, al porto di Cagliari. La gara e' stata aggiudicata
per un importo di circa 1.170.000 euro: il contratto per il via
all'esecuzione dei lavori sara' siglato il prossimo 25 marzo.    Si tratta di un punto di controllo delle condizioni igienico
sanitarie soprattutto di animali vivi e carni: per lo scalo
marittimo cagliaritano significhera' aumentare
significativamente il volume di traffico legato a quel settore
merceologico. E soprattutto consentira' di dare concreta
attuazione all'accordo siglato nei mesi scorsi con Montevideo,
in Uruguay, e Baya Blanca, in Argentina destinato a far
diventare Cagliari una sorta di ponte per gli scambi commerciali
tra sud America e nord Africa.    Il presidente dell'Autorita' portuale Piergiorgio Massidda
aveva partecipato alla conclusione del patto con Montevideo  lo
scorso maggio in Uruguay. Un porto strategico, quello della
capitale: da li' partono ogni giorno le carni che arrivano dagli
allevamenti non solo uruguaiani, ma anche di diversi Paesi
sudamericani. E lo stesso discorso vale per Baya Blanca:
nell'entroterra ci sono importantissimi allevamenti ovini. (ANSA).
