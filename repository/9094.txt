#titolo Cipro: braccio di ferro con la Ue, Anastasiades minaccia dimissioni - Economia
di Chiara De Felice 
 BRUXELLES - Ultima notte per salvare Cipro  ed evitare che esca dall'euro, uno scenario che nessuno si sente di escludere ma  che tutti vogliono evitare: a Bruxelles la trattativa e' a oltranza, e ai  massimi livelli, per arrivare ad una soluzione che tenga il Paese ancorato  all'eurozona. Ma il negoziato tra Ue-Bce-Fmi e Cipro e' molto duro, tanto che il  presidente Anastasiades, che guida la sua delegazione, arriva a minacciare le  dimissioni a cui, dice, lo vuole spingere l'Europa. E l'Eurogruppo convocato per  le 18 comincia solo a tarda serata. 
 Il problema e' che l'Europa vuole 'salvare' il Paese ma 'rifondando' la  struttura economica dell'isola, mettendo fine alla sua ''economia-casino'''. E  Cipro cerca di resistere. ''Vi propongo una cosa e la rigettate, ve ne propongo  un'altra e la rigettate, che volete che faccia? Se volete le mie dimissioni,  ditelo'', ha detto Anastasiades a Bruxelles, cercando di resistere alle  richieste europee di chiudere due banche e di fondere le due maggiori. 
 I 'big' si sono riuniti nella sede del Consiglio europeo a partire dalla  mattina: al tavolo ci sono il presidente cipriota Nicos Anastasiades, quello  della Ue Herman Van Rompuy, della Commissione Jose' Barroso, della Bce Mario  Draghi, dell'Eurogruppo Jeroen Dijsselbloem, e la direttrice del Fondo monetario  internazionale Christine Lagarde. La loro trattativa, un inedito negli schemi  europei, avrebbe dovuto facilitare la ricerca di una soluzione. Che invece e'  piu' complessa del previsto, e prosegue anche a margine dell'Eurogruppo. 
 ''Siamo qui per evitare l'uscita di Cipro dalla zona euro, serve una  soluzione globale e giusta, che ridimensioni il sistema bancario di Cipro e che  faccia pagare i piu' ricchi, e non i piccoli depositi'', ha detto il ministro  francese dell'economia Pierre Moscovici, evocando lo spettro che si aggira a  Bruxelles e nelle capitali europee: l'uscita di Cipro dall'euro e' purtroppo  piu' vicina di quanto non lo sia mai stata per la Grecia, perche' nonostante i  ritardi e il caos politico di Atene, nessuno aveva mai rigettato con cosi' tanta  forza le condizioni di salvataggio della Ue. Ma l'offerta della Ue non cambia,  spiega il ministro tedesco delle finanze Wolfgang Schaeuble, perche' ''i numeri  restano gli stessi''. 
 Il salvataggio proposto dall'Eurozona e' di 17 miliardi di euro. Dieci ce li  mette la Ue, via fondo Esm, e sette li deve trovare Cipro, evitando di tassare i  piccoli depositi cioe' quelli sotto i 100mila euro. Il governo di Nicosia, che  si e' sempre opposto a prendere di mira i grandi depositi, la meta' dei quali  intestati a ricchi cittadini russi, ieri sembrava quasi convinto ad accettare  una tagliola del 20% sui conti correnti sopra i 100mila euro per la principale  banca, la Bank of Cyprus, e del 4% su quelli delle altre banche. 
 La strategia europea non mira solo a spingere Cipro a reperire una parte dei  fondi di salvataggio: l'Europa vuole ridimensionare, con le maniere forti,  l'intero sistema bancario dell'isola che attualmente considera  sovradimensionato, essendo 7,5 volte il pil del Paese, spingendo anche per una  fusione delle due maggiori banche. ''Dobbiamo mettere fine all'economia-casino'  di Cipro'', ha detto Moscovici, convinto che in questa situazione eccezionale a  pagare debbano essere ''i piu' ricchi'', e quindi i russi. Cipro resiste, teme  che la sua economia non possa reggere l'esodo degli stranieri dalle banche. 
 L'Europa promette aiuto, e Cipro ha solo un'ultima notte per decidere se  accettarlo: la Bce martedi' mattina, cioe' alla riapertura della banche,  tagliera' i fondi 
 Â   
