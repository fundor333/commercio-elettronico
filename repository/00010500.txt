#titolo Palazzina esplosa a Bergamo, un indagato - Lombardia
     (ANSA) - BERGAMO, 15 MAR - Il pm di Bergamo Letizia Ruggeri
ha iscritto nel registro degli indagati Enio Gritti, l'uomo di
46 anni che viveva nella casa di Longuelo, alle porte di
Bergamo, esplosa per una fuga di gas la mattina del 24 gennaio
scorso. La moglie dell'uomo, Marianna Raccagni, di 36 anni, era
morta a seguito dello scoppio. L'uomo dovra' rispondere
dell'accusa di omicidio colposo. Gli inquirenti trovarono
infatti delle chiavi inglesi accanto al tubo del gas della
cucina, risultato staccato.
