#titolo Crociere: salpata Costa Deliziosa per giro intorno al mondo - Crociere e Traghetti - Mare
  (ANSA) - SAVONA, 7 GEN - Cento giorni intorno al mondo, con 37 scali e 250 escursioni. Dal Palacrociere di Savona e' salpata la ''Costa Deliziosa'' per un viaggio nei cinque continenti con a bordo 2.300 passeggeri.     Per la compagnia armatoriale genovese si tratta del terzo giro del mondo.  
 A bordo sono previste feste a tema, spettacoli internazionali e folcloristici, ma anche iniziative speciali dedicate al giro del mondo che verranno proposte durante le varie tappe della traversata. Costa Deliziosa dall'Europa raggiungera' le Americhe, l'Australia sino all'Estremo Oriente per poi ritornare verso l'Europa. Riattracchera' a Savona tra tre mesi.     Previste 250 escursioni.  
 Durante il viaggio sara' possibile, tra l'altro, sorvolare il Grand Canyon in elicottero, tentare la fortuna nei casino' de Las Vegas, assistere alle tradizionali danze polinesiane a Honolulu, raggiungere il deserto dei pinnacoli di Perth, le Montagne Blu di Sydney e il misterioso monolito di Ayers Rock.(ANSA).  
