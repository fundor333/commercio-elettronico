#titolo Il terminal container del porto di Genk aderisce a InlandLinks - Porti e Logistica - Mare
  (ANSA) - Bruxelles, 8 mar - Il porto di Genk è il primo porto delle Fiandre a far parte del programma  InlandLinks . Il numero di terminal partecipanti alla piattaforma online creata dal porto di Rotterdam sale a 32: 26 in Olanda, 3 in Germania e 2 in Belgio. 
 Il terminal di Genk è trimodale e ha una capacità, sul lato acquatico, di 80,000 Teu (twenty-foot equivalent unit) l'anno.  Il collegamento con il porto di Rotterdam avviene tre volte a settimana.   Il porto di Genk inoltre gestisce e immagazzina carichi provenienti da navi che trasportano merci varie (general cargo) e liquidi o merci secche alla rinfusa (bulk cargo). 
 Inland Links è la piattaforma online per i terminal container dell'hinterland, che offre servizi intermodali da e per il porto di Rotterdam. Il novanta per cento dei terminal dell'entroterra olandese, organizzati nella VITO ( Dutch Inland Container Terminal Organisation) ne fanno parte. Nelle previsioni del porto di Rotterdam il flusso di container triplicherà nei prossimi 25 anni, grazie alla crescita del commercio mondiale, alla favorevole posizione geografica e all'aumento delle navi che trasportano container di grande stazza.  
