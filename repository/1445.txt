#titolo Acqua: Abruzzo, unico ente per regione in sostituzione Ato - Acqua: Dalle Regioni - Ambiente&Energia
     (ANSA) - PESCARA, 28 DIC -La Regione Abruzzo ha delimitato un
Unico ambito territoriale ottimale per l'intero territorio in
sostituzione dei 6 precedenti (con legge regionale n. 9 del 12
aprile 2011).    Come 'Soggetto d'ambito' - spiega l'assessore regionale al
ciclo idrico integrato, Angelo Di Paolo - e' stato individuato
''l'Ersi (Ente regionale per il Servizio idrico integrato) cui
sono state attribuite tutte le competenze degli ex Ato''. Al
momento ''l'ente e' commissariato in attesa della formale
costituzione, e i vecchi Ato sono in fase di liquidazione. Il
commissario Ersi ha ridefinito tutti i Piani d'ambito dei 6
gestori abruzzesi (tutte societa' in house)''.    In base ad uno studio, osserva Di Paolo, ''l'investimento
necessario nei prossimi 20 anni e' di circa 800 milioni-1
miliardo di euro; risorse che devono trovare copertura
finanziaria in base alle tariffe del Sistema idrico integrato
definite nei nuovi Piani d'ambito tutti adottati e ad oggi
perfettamente vigenti''. Le uniche risorse disponibili ''per la
Regione'' sono pero' ''quelle legate ai Fondi Fas. Il 10% di
quest'ultimi (piu' di 70 milioni di euro) sono destinati al
Servizio idrico integrato, ed in particolare (circa 69 alla
depurazione)''. (ANSA).
