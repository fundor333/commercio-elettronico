#titolo Torri anemometriche, pubblicato bando Gazzetta Ue - Natura - Ambiente&Energia
  ANCONA - E' stato pubblicato sulla Gazzetta ufficiale dell'Unione Europea il bando per l'acquisto e l'installazione di nove torri per misure anemometriche da posizionare lungo le coste dell'Adriatico. Si tratta di un passaggio del Progetto Powered, che ha tra gli obiettivi la valutazione delle risorse eoliche del Mare Adriatico. Il bando è stato emesso dall'Università Politecnica delle Marche, che nell'ambito del Progetto Powered lavora alla valutazione sperimentale e numerica della risorsa del vento nel bacino Adriatico. 
Tre torri sono installate in ciascuno dei Paesi partner d'oltre Adriatico (Croazia, Albania e Montenegro), sei lungo le coste italiane. La torre anemometrica della costa marchigiana sarà installata nell'Interporto di Jesi. Servira' a migliorare la mappa del vento dell'Adriatico. I dati raccolti verranno pubblicati sul sito di progetto, http://www.powered-ipa.it Attualmente in Europa sono installati circa 1900 MW di potenza in impianti eolici off-shore, destinati a salire a 50 mila Mw entro il 2030.  
