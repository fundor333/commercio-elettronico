#titolo Eurodeputati approvano relazione sulla Bei - La voce degli Eurodeputati - ANSA Europa
  BRUXELLES - "Credo che oggi più che mai il ruolo della BEI sia essenziale per lo sviluppo sostenibile dell’Unione Europea dal punto di vista economico, ambientale e sociale. Dopo una serie di misure, condivisibili e necessarie, per la sorveglianza e la disciplina economica, abbiamo bisogno, noi, i mercati internazionali,  ma prima di tutto i cittadini europei, di proposte per la crescita", - commenta l´on. Mario Mauro relatore sulla "Relazione annuale 2011 della banca europea per gli investimenti" approvata oggi pomeriggio in commissione Affari Economici del Parlamento europeo, con un'ampia maggioranza.   Il documento analizza le attività della BEI per il 2011, evidenziandone i punti di forza e le lacune e allo stesso tempo proponendo una serie di priorità per gli anni successivi. 
   
 "Approvando la mia relazione la Commissione Affari economici e monetari ha dato un segnale forte indicando dove puntare per promuovere la crescita in Europa. Il documento si è concentrato soprattutto sui nuovi strumenti finanziari congiunti BEI/CE, sui project bond e sui finanziamenti per le PMI, sviluppando ulteriormente gli strumenti per la micro finanza e ampliando gli istituti di credito coinvolti nel finanziamento alle PMI come ad esempio gli intermediari finanziari anche non convenzionali, puntando anche a una riduzione dei vincoli burocratici e a un aumento della trasparenza nella gestione dei fondi", ha concluso Mario Mauro.  
