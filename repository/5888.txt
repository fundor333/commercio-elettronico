#titolo Maserati: obiettivo 50mila entro il 2015 con 3 novita' - Prove  e Novità - Motori
  PARIGI - Un'offensiva di tre nuovi modelli entro il 2014 ''per portare la Casa del Tridente ad una nuova dimensione con 50 mila vetture all'anno entro il 2015''. L'ha annunciata l'amministratore delegato di Maserati Harald Wester al Salone dell'auto di Parigi, dove oggi e' stata presentata in anteprima mondiale la nuova GranCabrio MC. In particolare, nel 2014 arrivera' ''il nuovo sports luxury Suv realizzato a partire dal concept Kubang, il cui nome definitivo sara' Levante''. 
Gli altri modelli arriveranno nel 2013. ''Il primo - ha precisato Wester - e' la nuova Maserati Quattroporte, la berlina sportiva di lusso che continua nel solco di un successo iniziato nel 1963, quando con la prima Quattroporte la Maserati ha creato un nuovo segmento di mercato''. Seguira' ''la nuova berlina alto di gamma del segmento E che si chiamera' Ghibli, nome che evoca uno dei piu' bei modelli del passato''.     Il nome Levante, scelto per il nuovo luxury Suv corrisponde all'indirizzo di Bologna dove, quasi un secolo fa, i fratelli Maserati fondarono l'azienda, in via Emilia Levante, e non a caso ricorda quello di un vento come e' trazione per la Maserati. ''Se consideriamo che Levante sara' commercializzato a partire dal 2014, anno in cui Maserati celebrera' i suoi primi cento anni di storia, il nome - ha precisato Wester - puo' essere interpretato anche come una ponte verso il futuro del marchio''.   
