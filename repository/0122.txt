#titolo Unione Europea - Elezioni 2013
 Divisa su tutto, ma quando si tratta dell'Italia e di elezioni l'Europa si ricompatta. La 'sorvegliata speciale' ha bisogno di stabilita', di mantenere gli impegni europei e di contribuire alla costruzione della nuova eurozona con la partecipazione e la 'serieta'' che le competono, non foss'altro per il peso economico e politico. In quanto paese fondatore, grande contribuente netto al bilancio Ue, potenza industriale e titolare di un debito pubblico di dimensioni tali da non poter essere soggetto ad alcun piano di salvataggio. Un mix che non lascia spazio alle interpretazioni. Nelle istituzioni europee non c'e' incertezza: l'Italia non deve fare passi indietro rispetto al cammino intrapreso a novembre 2011, quando e' finito il governo di Silvio Berlusconi ed e' arrivato Mario Monti. Il professore e' molto apprezzato, ma anche Bersani ha avuto importanti 'endorsement' a Bruxelles, intesa come istituzioni europee. L'Ue per mesi ha ossessivamente ripetuto il mantra della ''non ingerenza'' negli affari interni italiani. Ma prima che il Pdl staccasse la spina non e' passata settimana che non arrivassero lodi per l'azione del nuovo governo italiano. E dopo la 'sfiducia' dichiarata da Alfano, lo choc a Bruxelles e' stato palpabile. Lo stesso Ppe, la 'famiglia politica' del partito del Cavaliere, ha lanciato la 'scomunica' per populismo ed anti-europeismo.

Il presidente Martens ed il capogruppo Daul, uscendo dal solco della tradizionale prudenza, non fecero mistero del loro disagio a dicembre. Di fronte alle proteste del Pdl - ed al sospetto che le posizioni prese potessero essere strumentalizzate - hanno poi scelto di tornare alla linea del silenzio. Ma e' indelebile il ricordo del faccia a faccia a sorpresa tra Monti e Berlusconi voluto da Martens a poche ore dal vertice europeo di dicembre. Il Parlamento europeo, l'unica delle istituzioni europee eletta a suffragio universale e percio' stesso la piu' intitolata ad espressioni politiche, aveva gia' preso piu' volte posizione. Sintetizzata con le parole del presidente Martin Schulz il 9 dicembre, alla vigilia della consegna del Nobel per la pace, massima celebrazione dell'ideale europeo: ''L'Italia e l'Europa hanno bisogno di stabilita', Berlusconi e' il contrario della stabilita''', disse da Oslo. Un mese e mezzo dopo, la sortita di Olli Rehn, mister Euro.

Che il 29 gennaio fece il quadro di quello che l'Europa pensa dell'Italia. ''Nell'autunno 2011 il governo di Berlusconi ha deciso di non rispettare piu' gli impegni'' su riforme e risanamento dei conti presi con l'Ue, disse specificiando che il ''risultato e' stato il prosciugarsi'' dei finanziamenti al paese, con lo schizzare dello spread. Portando poi alla ''crisi'' politica e al governo Monti. E attorno alla capitale europea le opinioni non cambiano. Con il premier socialista del Belgio, Elio Di Rupo, che 'tifa' per Bersani, il 'popolare' olandese Mark Rutte che apprezza Monti ed il democristiano lussemburghese Jean-Claude Juncker che il ticket Bersani-Monti forse lo voterebbe. 
