#titolo E' pronta la nuova Cherokee, prima Jeep dell'era Fiat - Prove  e Novit√† - Motori
  ROMA - Lo stabilimento Chrysler di Toledo, nello Stato dell'Ohio, e' pronto per avviare la produzione della prima Jeep nata sotto la gestione Fiat e basata su tecnologie italiane. Per ribadire le qualita' di questo modello, Chrysler ha recuperato una delle denominazioni piu' celebri - Cherokee - nella sua passata produzione.     A giudicare dalle prime foto diffuse ufficialmente dal Gruppo, il risultato e' piu' che apprezzabile, con una linea moderna e coerente con la destinazione, anche stradale, di questa vettura ma senza abbandonare il caratteristico elemento frontale con sette feritoie. Le aspettative per questo nuovo modello, che andra' a rimpiazzare la Liberty, sono sintetizzate in quanto si legge nella nota ufficiale della Casa: ''questo nome e' immediatamente riconoscibile come quello del piu' versatile e capace suv di taglia media del mondo''. 
Jeep Cherokee e' un nuovo suv di taglia media capace di competere efficacemente in tutti i mercati mondiali con modelli come il Toyota Rav4, l'Honda CR-V, il Ford Kuga, il Volkswagen Tiguan e sara' presentato al New York International Auto Show ed e' programmato per arrivare nelle concessionarie Usa della Jeep in estate. I progettisti Jeep - si legge sul Allpar.com - sono partiti dalla piattaforma CUSW (Compact US Wide) che verra' utilizzata per la prossima Alfa Romeo Giulia e che e' derivata da quella della Giulietta, ed hanno fatto ampio ricorso ad altre tecnologie e soluzioni costruttive di origine Fiat. Ne e' cosi' nato un suv medio che sfidera' il mercato - afferma il comunicato della Casa - con ''una superiorita' ancora incrementata, con un'esemplare dinamica su strada e con un miglioramento dei consumi superiori al 45% rispetto al suv di taglia media che va a rimpiazzare''.     Nessuna indicazione ufficiale sulle motorizzazioni, ma e' giustificato attendersi sotto al cofano della nuova Cherokee una gamma analoga a quella della Dart con i benzina MultiAir 1.4 turbo da 160 Cv, Tigershark 2.0 da 160 Cv e Tigershark MultiAir 2 2.4 da 183 Cv, affiancati da unita' a gasolio provenienti al 100% dal mondo Fiat.  
