#titolo Tabucchi un anno dopo, omaggio di Bajani - Cultura e Tendenze
     (ANSA) - ROMA, 12 MAR - Antonio Tabucchi moriva un anno fa,
il 25 marzo, nell'amata Lisbona. Tra gli omaggi all'autore di
Sostiene Pereira, quello del giovane amico Andrea Bajani, con
una sorta di lettera ideale, Mi riconosci (Feltrinelli). Esce
anche per Sellerio una raccolta di quattro dei piu' noti
racconti di Tabucchi: Donna di Porto Pim, Notturno indiano, I
volatili del Beato Angelico, Sogni di sogni' e arriva il 20 Di
tutto resta un poco, l'ultimo libro di Tabucchi (Feltrinelli),
cui ha lavorato fino alla fine.
