#titolo Design: Altreforme trasforma tavolino in lingotto d'oro - Notiziario Design
     (ANSA) - MONZA, 07 MAR - Un tavolino a forma di enorme
lingotto d'oro: sara' uno degli oggetti di arredamento che
verranno presentati a Milano durante il Salone del Mobile di
aprile. Il particolare pezzo d'arredo - chiamato 'Lingotto' - fa
parte della collezione 'Dreams' del marchio brianzolo Altreforme
ed e' stato ideato da Garilab by Piter Perbellini.    Il tavolino da caffe' realizzato in alluminio (disponibile
nei colori oro giallo, oro rosa e argento e con la scritta
''Tutto quel che luccica non e' oro'') e' uno dei sei prodotti
dell'azienda di arredi in alluminio del Gruppo Fontana che
verranno presentati nel corso della manifestazione del capoluogo
lombardo. La collezione che gioca, fin dal titolo, sul tema del
sogno comprende anche altri oggetti che fanno riferimento
all'oro. Ne sono esempi la sedia 'Lingotto' (caratterizzata
anch'essa dalle tipiche sfaccettature del 'mattone' dorato) e il
pouf 'Lingottino', versione ridotta del tavolino. (ANSA).
