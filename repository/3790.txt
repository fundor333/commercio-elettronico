#titolo Fuoco danneggia macchinari Ast Terni - Umbria
     (ANSA) - TERNI, 12 MAR - Sono durate quasi tre ore le
operazioni per spegnere l'incendio divampato stamani negli
stabilimenti dell'Ast di Terni. Nessun problema per le persone. Le fiamme hanno danneggiato due nastri adibiti al trasporto di
calce nel reparto martello, nell'area a caldo. Quelle che hanno
interessato il nastro orizzontale sono state spente rapidamente
dai vigili del fuoco. Piu' complesso, invece, e' stato lo
spegnimento delle fiamme del nastro verticale alto diversi metri
e nei pressi di un camino.
