#titolo Incendio a bordo di cacciamine Marina Militare a Spezia - Uomini e Mare - Mare
     (ANSA) - LA SPEZIA, 10 GEN - Un incendio si e' sviluppato
stamani a bordo del cacciamine Rimini ormeggiato al molo 
Varicella all'interno della base navale militare della Spezia. Le fiamme si sono sviluppate all'interno di un locale
dell'apparato di propulsione nella zona prodiera dell'unita'
navale. Le fiamme sono state spente dal personale di bordo. Sono
in fase di accertamento le cause dello sviluppo dell'incendio 
che non ha causato lesioni al personale ma solo lievi danni ai
materiali.
