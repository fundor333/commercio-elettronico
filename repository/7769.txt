#titolo Cina leader mondiale eolico nel 2012 - Rinnovabili - Ambiente&Energia
 
            
            ROMA - Cina leader dell'eolico nel 2012. Secondo un nuovo
rapporto di Bloomberg New Energy Finance, lo scorso anno la
potenza asiatica ha installato il 35% della capacita' eolica
onshore a livello mondiale.    Dai dati e' emerso precisamente come la Cina abbia installato
15,9 gigawatt di nuove turbine onshore nel 2012, divenendo cosi'
-  nonostante un calo del 18 % rispetto all'anno precedente - 
il mercato eolico piu' grande del mondo in termini di capacita'
installata annua. Dalle relazione emerge inoltre che gli Stati
Uniti rimangono ''un passo indietro'' : nel 2012 sono state
installate nuove turbine eoliche da 13,2 gigawatt, pari tuttavia
a meno il 14% rispetto alla Cina.    Inoltre secondo i dati della China's State Electricity
Regulatory Commission, l'energia eolica e' diventata la terza
piu' grande risorsa di energia per la nazione, dopo carbone ed
idroelettrico, e genera il 2 % della sua elettricita'. I valori
del settore sono in continua salita: dal rapporto emerge come si
preveda infatti nel 2013 l'installazione di nuove 16,6 gigawatt
di eolico, 17 gigawatt nel 2014 e 18 gigawatt nel 2015.
