#titolo Societa' immobiliare evade 4,5 mln nel Salento - Cronaca
TIGGIANO (LECCE) - Una societa' a responsabilita' limitata di Tiggiano (Lecce), che opera nel settore della compravendita di beni immobili, avrebbe evaso al fisco oltre 4.500.000 euro. Lo hanno accertato i finanzieri della Tenenza di Tricase. 
 A quanto si e' saputo, la societa', che operava nel nord Salento, negli anni dal 2006 al 2010, pur avendo regolarmente fatturato quanto ceduto, avrebbe omesso di dichiarare i corrispettivi connessi alla cessione di quattro terreni edificabili, di un ramo d'azienda e alla costruzione di un supermercato. 
 Un uomo di 70 anni di Potenza, legale rappresentante della societa', e' stato denunciato alla Procura della Repubblica di Lecce per aver violato la normativa penale tributaria con riferimento all'omessa presentazione delle dichiarazioni ai fini sia delle Imposte dirette sia dell'Ilva.  
