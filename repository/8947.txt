#titolo L'Inter va, Napoli battuto 2-1 - Calcio
E' l'Inter l'anti-Juve. A San Siro i nerazzurri si impongono 2-1 contro il Napoli in una partita davvero molto intensa. I padroni di casa chiudono in vantaggio 2-0 il primo tempo con i gol di Guarin e Milito. Nella ripresa per gli ospiti accorcia Cavani. Con la vittoria nel posticipo della 16/a giornata di Serie A, la squadra di Stramaccioni supera in Napoli in classifica ed e' seconda dietro la Juventus capolista. 
 MILITO: GRANDE VITTORIA, INTER LOTTERA' PER SCUDETTO  - "Questa vittoria per noi rappresenta un grande risultato, siamo felici di aver battuto una grande squadra. Lotteremo con Napoli e Juve fino alla fine per lo scudetto". E' un Diego Milito visibilmente soddisfatto quello che, intervistato da Sky subito dopo la fine di Inter-Napoli commenta il successo nerazzurro. "Il mio gol? - dice ancora il 'Principe' - Sono felice per la rete ma soprattutto per la vittoria. Noi l'anti-Juve? Non è facile, stiamo facendo bene contro le big ma ci manca un po' di continuità con le piccole. Lavoreremo per migliorare, siamo sulla strada giusta".  
