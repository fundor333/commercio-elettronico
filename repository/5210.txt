#titolo Maltempo,stop treni tra 5 Terre e Spezia - Cronaca
     (ANSA) - GENOVA, 18 MAR - Circolazione ferroviaria sospesa dalle
7.40 sulla linea Genova-La Spezia, tra Corniglia e Spezia. Le
abbondanti piogge che stanno interessando la zona hanno causato
l'allagamento della galleria Biassa. Lo comunica Trenitalia che
ha attivato un servizio con bus sostitutivi tra Levanto e La
Spezia. I tecnici di Rete Ferroviaria Italiana stanno lavorando
per ripristinare le condizioni di circolazione in sicurezza e
l'efficienza dell'infrastruttura, cosa che dovrebbe avvenire a
breve.
