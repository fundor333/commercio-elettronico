#titolo Summer Camp, imparare l'inglese divertendosi in vacanza - In Viaggio
  Imparare l'inglese a contatto con la natura. E senza andare troppo lontano da casa. Dal 23 giugno al 3 agosto Wep organizza a Pracatinat, in Val Chisone (Piemonte), un English Summer Camp. Una vacanza per ragazzi tra gli 8 e i 13 anni che abbina lo studio della lingua alla sport e al divertimento, nel cuore del Parco dell'Orsiera Rocciavre'. 
   Tutte le attivita' - quelle didattiche, ma anche quelle ricreative e sportive - saranno condotte in inglese da ragazzi madrelingua americani. I ragazzi, divisi in gruppi a seconda dell'eta', potranno frequentare laboratori circensi, prendere lezioni di arrampicata e praticare sport di squadra, seguiti da istruttori del Cus Torino, il Centro Universitario Sportivo Torinese. E ancora passeggiare alla scoperta del parco naturale in compagnia delle guide alpine e svolgere numerose altre attivita'. Dai giochi a quiz al karaoke. 
   Sede del Summer Camp la storica struttura 'Pracatinat', in val Chisone, un complesso di 1.600 metri quadri recentemente rinnovato. Un centro dotato di camere doppie o triple e di tutti i servizi necessari: dalle sale per i lavori di gruppo, le conferenze e le proiezioni al campo da calcetto, alla palestra di arrampicata - artificiale e naturale -. E poi una palestra, il ponte tibetano, una piastra polivalente per giocare a pallavolo, pallacanestro e tennis e - per i piu' grandi - persino sauna, bagno turco e idromassaggio. 
   Il Summer Camp verra' presentato giovedi' 14 marzo, nel corso di un incontro presso l'ufficio Wep nel centro di Torino. 
 Info:  http://www.wep-italia.org  
