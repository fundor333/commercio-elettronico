#titolo Ricorso a Tar su tariffa transitoria acqua - Acqua: Top News - Ambiente&Energia
  ROMA - Federconsumatori e il Forum italiano dei movimenti per l'acqua presentano ricorso al Tar Lombardia sulla nuova tariffa transitoria per il servizio idrico dell'Authority per l'energia elettrica e il gas. 
''Con la nuova tariffa transitoria per il servizio idrico integrato - spiegano Federconsumatori e i movimenti - il risultato del referendum sull'acqua doveva essere 'pienamente rispettato'. Cosi' non e' stato''. Ed e' per questo che e' stato deciso di ricorrere al Tar della Lombardia contro la delibera del 28 dicembre 2012, con cui l'Authority ha approvato il metodo tariffario transitorio per il 2012 e il 2013 per il servizio idrico integrato. 
Ricordando anche la sentenza del Consiglio di Stato - dicono i ricorrenti - era stata richiesta ''la riformulazione della nuova tariffa transitoria. In particolare, la necessita' di eliminare definitivamente la remunerazione del capitale investito e di evitare l'applicazione di qualsiasi altra voce che potesse introdurla sotto un altro nome come invece e' accaduto con gli oneri finanziari''. Questi ultimi - osservano - ''sono determinati in modo standardizzato (6,4% del capitale investito netto) a prescindere dalla situazione effettiva dei singoli gestori e avranno un impatto di aumento preoccupante sulle bollette''. 
L'Authority ha preferito ''percorrere la vecchia strada gia' conosciuta, anche se con un approccio differente, ma sempre distante, fuorviante e lesivo dalla chiara volonta' popolare espressa da 27 milioni di italiani''.  
