#titolo ''Alfa alfa zulu zulu'', una storia delle telecomunicazioni navali - Libri - Mare
  (ANSA) – Genova, 28 feb – '' Alfa Alfa Zulu Zulu '', il libro dell'ammiraglio Salvatore Grillo sulla storia delle telecomunicazioni navali verà presentato a Roma il 7 marzo alla libreria del Mare. Attraverso il racconto della sua lunga vita in Marina, dalla prima destinazione al semaforo di Punta Imperatore, a Ischia, fino alla nomina ad ammiraglio, Grillo consegna al lettore una pagina della storia del servizio semaforico. 
 Nel codice internazionale dei segnali Alfa Alfa significa  “nave sconosciuta, identificatevi” e Zulu Zulu, chiamata del semaforo da nave mercantile. Nella prefazione al libro , edita dalla casa editrice Fergen, l'ex capo di stato maggiore della Marina ammiraglio Bruno Branciforte sottolinea la  ''valenza storica delle pagine che descrivono in modo avvincente i particolari, in larga parte sconosciuti, di un mondo che è stato per lunghi anni il cardine della salvaguardia delle coste nazionali''.  
