#titolo Appello donne giapponesi, non dimentichiamo Fukushima - Nucleare - Ambiente&Energia
 
            
            ROMA - ''No More Nuclear Power'' e' l'appello delle donne di
Fukushima contro le centrali nucleari e il governo giapponese
che vuole riaccendere le centrali atomiche, riaprire quelle
spente in seguito al disastro di Fukushima e realizzarne di
nuove. Tutti i cittadini del mondo sono invitati a inviare un
messaggio di solidarieta' su Twitter: #rememberFukushima e
http://www.acandleforfukushima.com/ A due anni dal disastro di
Fukushima ben 160 mila persone sono ancora costrette a vivere
lontano da casa per le radiazioni e molte non ci torneranno mai
piu'. Il grido di allarme delle donne giapponesi che recita: ''Nessuna
dichiarazione di cessato allarme del governo ne' la sua promessa
dell'energia nucleare piu' sicura del mondo potra' mai
restituirci le vite perdute, le famiglie frammentate, gli amici
strappati, le abitazioni, il lavoro, la salute e la pace
interiore devastati, ne' la nostra amata Fukushima....'' e'
stato raccolto da Legambiente insieme a 'Semi sotto la neve' che
invitano tutti a far arrivare un messaggio di solidarieta' ai
bambini, alle donne e agli uomini di Fukushima che continuano a
soffrire e a tutto il popolo giapponese con l'augurio che anche
loro possano liberarsi presto delle loro pericolose centrali
nucleari. ''Le alte concentrazioni di cesio 137 - ha dichiarato il
presidente nazionale di Legambiente Vittorio Cogliati Dezza -
rinvenute nei giorni scorsi nei cinghiali in val Sesia mostrano
inequivocabilmente la durata nel tempo e la gravita' dei danni
del nucleare. Continuare a percorrere la strada dell'atomo oggi
risulta illogico vista la possibilita' di utilizzare le nuove
tecnologie rinnovabili in grado di sostituire in modo piu'
sicuro e pulito le centrali nucleari e di condurci sulla via
dell'uscita anche dalle fonti fossili''.
