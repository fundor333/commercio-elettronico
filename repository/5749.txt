#titolo Unioncamere, fatturato estero +2,3% - Marche
     (ANSA) - ANCONA, 12 MAR - Secondo l'indagine trimestrale
Giuria della Congiuntura di Unioncamere, il fatturato estero
delle imprese marchigiane e' aumentato del 2,3% nell'ultimo
trimestre del 2012, con punte dell'8,9% per la meccanica e del
5,1 per il tessile abbigliamento, mentre perde competitivita'
anche sul mercato estero il mobile (-4,4%). Risultano pero' in
forte calo produzione (-6,2), fatturato totale (-6,5) e
ordinativi (-6,7). In tutto il 2012, solo il 27% delle imprese
ha realizzato investimenti.
