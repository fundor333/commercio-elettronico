#titolo Vela: Coppa America, Nespresso caffè ufficiale - Nautica e Sport - Mare
  Nespresso sarà il caffè ufficiale dell'America's Cup del 2013. Lo rende noto l'organizzazione della manifestazione ricordando che già in passato  il pioniere del caffè in capsule è stato al fianco del più antico trofeo sportivo internazionale. L'accordo con l'America's Cup, si legge in una nota, permetterà a Nespresso di creare prodotti ispirati alla 'Summer of Sailing' di San Francisco. La nuova partnership include anche l'America's Cup World Series, che ritorna in Italia, a Napoli, nel mese di aprile, prima che l 'attenzione del mondo si rivolga a San Francisco per la Louis Vuitton Cup, regata valida come America’s Cup Challenger Series (4 luglio - 30 agosto). L'estate della vela culminerà con le finali dell'America's Cup (7-21 settembre) dove ORACLE TEAM USA scenderà in acqua per difendere la Coppa America contro il migliore degli sfidanti. Nespresso ha iniziato la sua collaborazione con lo sport della vela in qualità di co-sponsor del Team Alinghi per la campagna della 32ma America (2004-2007), oltre a essere il caffè ufficiale della manifestazione. Nel 2010, Nespresso e Wally, leader mondiale nell'innovazione nautica, hanno lanciato la Nespresso Cup, una regata internazionale in esclusiva per la Classe Wally a Portofino, Italia, seguita da una seconda edizione nel 2011.  
