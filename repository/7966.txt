#titolo INFRASTRUTTURE:DA PESCHE A ISERNIA-CASTEL SANGRO, OK LAVORI - Attivit√° Istituzionali Molise
     (ANSA) &#8211; CAMPOBASSO, 6 FEB &#8211; La Giunta regionale del Molise
ha approvato una delibera che prevede l'avvio dei lavori di
realizzazione del lotto zero di collegamento tra il bivio di
Pesche (Isernia) e la Isernia-Castel di Sangro (L'Aquila).    ''L'esigenza della realizzazione del lotto zero &#8211; ha detto
l'assessore Luigi Velardi &#8211; e' dettata dai risultati che ci
pervengono dalle analisi svolte sul traffico veicolare
proveniente da Termoli e da Campobasso, in direzione Castel di
Sangro. Allo stato attuale, questo grande volume di auto e di
mezzi pesanti e' costretto ad addentrarsi nel centro abitato
isernino, fino al bivio di Miranda (Isernia), dove e' nuovamente
possibile rientrare nella nuova strada statale che porta a
Castel Di Sangro. L'attuale assenza di tale condotto &#8211; ha
aggiunto l'assessore &#8211; determina una vera e propria limitazione,
anche alla nuova infrastruttura che porta in Abruzzo, per gran
parte gia' realizzata, con l'effetto negativo di aumentare
notevolmente il traffico urbano del capoluogo di provincia''. (ANSA).
