#titolo Salute: riposare bene aiuta a vivere meglio - Medicina  - Salute e Benessere
     (ANSA)- ROMA, 14 MAR- Dormire bene aiuta a vivere meglio. E'
questo il messaggio lanciato in occasione della giornata
mondiale del sonno, promossa per domani dalla World Association
of Sleep Medicine (Wasm). L'attenzione quest'anno sara' puntata
in particolar modo sul buon sonno e l'invecchiamento sano:
secondo recenti studi, infatti, circa il 50% degli anziani ha
difficolta' a dormire a causa di disturbi respiratori, malattie
e assunzione di medicinali.    In generale, in Italia la mancanza di un riposo adeguato
colpisce  circa il 30% della popolazione, con effetti negativi 
nel lungo e breve termine, come obesita' , diabete e
indebolimento del sistema immunitario.    Per tutti coloro che hanno difficolta' a dormire il Wasm ha
realizzato il decalogo del sonno perfetto, che prevede regole
come darsi un orario fisso per il sonno e il risveglio,
rinunciare ad alcol e fumo, ma anche a cibi pesanti, speziati o
troppo zuccherati nelle quattro ore prima di andare a letto e
non fare esercizio fisico subito  prima di andare a dormire. (ANSA).
