#titolo Incidenti stradali:sbanda tir, un morto - Campania
     (ANSA) - BENEVENTO, 18 MAR - Un autotrasportatore di 63 anni,
originario di Barletta e' morto in seguito ad un incidente
stradale avvenuto sul raccordo autostradale che da San Giorgio
del Sannio conduce a Benevento. Per cause in corso di
accertamento da parte della Polizia Stradale, l'autoarticolato
ha sbandato, forse per il fondo stradale reso viscido dalla
pioggia, finendo violentemente contro il guard rail. L'urto
violento ha fatto sbalzare fuori dall'abitacolo l'autista che e'
deceduto sul colpo.
