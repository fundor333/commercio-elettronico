#titolo Morto lo scrittore Giuseppe Pederiali - Cultura e Tendenze
Lo scrittore Giuseppe Pederiali, 76 anni, è morto all'Ospedale Fatebenefratelli di Milano. Lo ha riportato Il Resto del Carlino nell'edizione online.    Originario di Finale Emilia nel Modenese, Pederiali un mese fa era stato investito sulle strisce pedonali a Milano, dove viveva da tempo. Dal coma non si era mai ripreso. 
 Prima di dedicarsi soltanto alla narrativa, Pederiali ha fatto molti mestieri, tra cui il marinaio, il programmatore di computer, il giornalista.   Tra le sue opere più note, la trilogia fantastica formata dai romanzi 'Le citta' del diluviò, 'Il tesoro del Bigatto', 'La Compagnia della Selva Bella'.   Con il volume di racconti 'L'Osteria della Folà aveva vinto il Premio letterario Piero Chiara nel 2002. 
 Al suo territorio, l'Emilia, era legato uno dei suoi personaggi più noti, l'ispettore Camilla Cagliostri, protagonista di thriller 'Camilla nella nebbia', 'Camilla e i vizi apparenti', 'Camilla e il Grande Fratello'.   Al leggendario atleta carpigiano Dorando Pietri aveva dedicato il romanzo 'Il sogno del maratoneta' da cui è stata tratta una miniserie tv con Luigi Lo Cascio andata in onda un anno fa su Rai1.   La sua ultima opera, il romanzo 'L'amore secondo Nulà, parla del legame di affetto tra lo scrittore di Finale Emilia e il suo cane.   
