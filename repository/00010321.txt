#titolo Fumo: quello da narghile' dannoso quanto sigarette - Stili di vita - Salute e Benessere
     (ANSA-REUTERS) - SAN FRANCISCO, 14 DIC - Le autorita'
sanitarie della California lanciano l'allarme per l'aumento
crescente del fumo da narghile' - il caratteristico strumento
per il fumo utilizzato nei paesi arabi - sempre piu' diffuso
soprattutto fra gli studenti, in quanto dannoso almeno quanto
quello delle sigarette. 
   In soli tre anni, infatti, dal 2005 al 2008, il fumo di
narghile' e' aumentato del 40%, soprattutto tra gli
universitari, tra i quali circa 1/4 lo ha praticato almeno una
volta, anche per l'idea errata che sia meno dannoso.    Ma il fumo di narghile' in realta', spiegano le autorita'
californiane, trattiene tutti i cancerogeni delle sigarette,
oltre a monossido di carbonio e altri cancerogeni.    Solitamente, l'atto di fumare il narghile' ha una durata di
almeno un'ora e si inala dalle 100 alle 200 volte il volume del
fumo inalato con una singola sigaretta, avvertono le autorita'
sanitaria statunitensi Centers for Disease Control and
Prevention. (ANSA).
