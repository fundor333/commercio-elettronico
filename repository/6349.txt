#titolo E' gi√† effetto-Renzi, nasce lo sportello per 'rottamati' - In Breve
PISA - Tra ''rottamazioni'', prossima chiusura di enti e ricambio generazionale molti politici resteranno disoccupati: una condizione che puo' generare depressione. Per questo a Pisa si sta allestendo un vero e proprio sportello ''sos trombati'' ai quali i politici in crisi di identita' potranno rivolgersi. L'iniziativa, di cui parla oggi Il Tirreno, e' promossa dall'associazione Baby Consumers e si basera' sulla collaborazione di specialisti tra cui una psicologa, Francesca Lemmi.  ''Per loro non vi sono molte allternativa: la via del ritorno al lavoro, per chi lo aveva, oppure attendere passivamente momenti migliori. L'attesa passiva - spiega la psicologa - alimenta la depressione e pensieri distruttivi che rischiano di prendere il sopravvento. La crisi, non solo economica, e' forte ed il crollo psicofisico puo' essere tremendo''. Per la psicologa ''i problemi piu' grossi sono soprattutto nei riguardi della famiglia: perdita di visibilita' e status symbol, non si ricevono piu' auguri a Natale, arrivano poche telefonate e nessuno si ricorda piu' del compleanno''.  
