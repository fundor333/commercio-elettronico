#titolo Rivoli a tavola: Combal.Zero - In Viaggio
  Rivoli a tavola significa Davide Scabin, chef di fama internazionale ma da sempre resident del castello, al suo Combal.Zero, ristorante tanto buono e raffinato, quanto suggestivo per la posizione e la location (modernissima architettura design, tutta di cristallo). Quarantotto anni, simpatico, è noto per le innovazioni in cucina, tanto da aver vinto premi come le Due stelle Michelin e le Tre forchette Gambero Rosso. 
Tra i piatti che lo hanno reso celebre, il Cyber Egg, formato da una doppia camera d'aria di cellophane trasparente contenente in una aria e nell'altra caviale, rosso d'uovo, vodka e scalogno, e il Rognone al Gin, (migliore piatto dell'anno per L'Espresso), tutt'ora nel menù.

L'esperienza al ristorante è talmente suggestiva da valere un viaggio apposta: si assaggeranno piatti di grande cucina classica e borghese che però mischia tecnica e materia da territorio con cucina d'avanguardia. Sperimentatore e provocatore, resta comunque un dio per la Check Salad e per il Filetto di fassona impanato alla torinese, e per i Ravioli shake. La sua cucina può essere raccontata come una specie di alchimia tra ingredienti, perchè, in effetti, ha un modo di essere “progettata” a tutti gli effetti “scienticìfico”: ogni nuova ricetta deve seguire un preciso iter di 4 master di prova separati tra loro che si sdoppiano in eventuali 8 piatti; le prove vengono poi incrociate e si arriva a nuove proposte. Che però non sono ancora "piatti", perchè si richiede ancora un test di qualità produttiva, da effettuare a sala piena, ed è la sua Milena che decide quando offrire ai clienti un nuovo piatto.  
