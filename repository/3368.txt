#titolo Botte ad anziani, coppia via dal palazzo - Basilicata
     (ANSA) - MATERA, 15 MAR - Accusati di aver vessato,
ingiuriato, minacciato e percosso una coppia di vicini, due
giovani coniugi di Matera si sono visti notificare dai
Carabinieri un provvedimento che ha imposto loro di abbandonare
il condominio e il divieto di avvicinarsi a meno di 500 metri
dal palazzo stesso e dalle loro vittime. E' il primo caso in
Basilicata di stalking ''condominiale''. Cominciata da tempo, la
persecuzione si e' aggravata dopo l'avvio delle indagini.
