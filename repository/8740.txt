#titolo Fincantieri: Castellammare, ci sara' referendum su accordo - Shipping e Cantieri - Mare
  (ANSA) - NAPOLI, 6 FEB - L'accordo per il futuro dello stabilimento  Fincantieri  di Castellammare di Stabia sara' sottoposto al voto dei lavoratori, con un referendum che si terra' lunedi' 11 febbraio. Questa la decisione presa dai sindacati firmatari - Fiom, Fim, Uilm e Uglm - al termine delle assemblee con i lavoratori dell'azienda, durante le quali i sindacati hanno ribadito il giudizio positivo sul piano. 
 L'intesa prevede che le eccedenze scendano da 290 fino a un massimo di 230 lavoratori sugli attuali 613 (nessuno dei quali sara' licenziato), a fronte di meccanismi di flessibilita' nell'orario di lavoro. A Castellammare sara' assegnata una commessa innovativa per la costruzione di un traghetto canadese 'ecocompatibile' per una nuova mission del sito. (ANSA).  
