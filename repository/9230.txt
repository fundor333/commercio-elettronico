#titolo Mercedes Italia, Gardoni nuovo responsabile Vendite Flotte - I Protagonisti - Motori
  ROMA, 23 NOV - Novita' nella struttura organizzativa di Mercedes in Italia. Massimiliano Luigi Gardoni e' il nuovo responsabile Settore Vendite Flotte in Mercedes-Benz Italia. 
Gardoni sostituisce Marco Terrusi che assume l'incarico di direttore commerciale Mercedes-Benz della Filiale romana.     Massimiliano Luigi Gardoni - precisa una nota - vanta una notevole esperienza, iniziata nel 1998, in campo automotive. Dal 2007 in Mercedes-Benz Italia come Area Manager Centro-Sud Italia, Gardoni ha assunto due anni dopo la responsabilita' a livello nazionale della field force vendite Mercedes-Benz Vetture. Per quanto riguarda Marco Terrusi, invece, la sua carriera e' iniziata in Daimler a Stoccarda nel 2008 come International Key Account Manager. Dal 2009 in Mercedes-Benz Italia come responsabile Settore Flotte, assume oggi il ruolo di direttore commerciale in Mercedes-Benz Roma.     Novita' anche in Mercedes-Benz Financial Services Italia, dove Stefano Giordani va al vertice della direzione Sales & Marketing. Giordani arriva in Mercedes-Benz Financial Services Italia dopo aver ricoperto diversi ruoli di responsabilita' nella direzione generale Veicoli Industriali di Mercedes-Benz Italia. Nel 2005, Giordani e' responsabile Settore Vendite Trucks e, dopo due anni e fino al 2011, direttore commerciale Trucks. Da gennaio 2012 ha ricoperto il ruolo di direttore Usato Veicoli Industriali e Commerciali.  
