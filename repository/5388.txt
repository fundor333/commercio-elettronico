#titolo Nostalgia del tornante - Il poeta del gol
  ROMA - Rimpianto per tutto. Per ogni numero 10 cacciato perché elemento fuori dall'ingranaggio. Per il portiere con la maglia grigia e le sue vacanze in Versilia. (Una letteratura tutta da comporre quelle sue telefonate ai genitori dall'albergo o con gettoni dalla cabina sul lungomare.) 
 Nostalgia per le villosità soprattutto dei difensori, sorta di ciclopi umani, stilisticamente imperfetti ma insuperabili anche grazie a volti non proprio "da prima comunione". Nostalgia per quel tempo senza schemi a favore dell'unico necessario che prevedeva terzino destro e stopper sulle due punte avversarie. Nostalgia per gli scarpini  di Pierluigi Cera con striscia bianca esterna. 
 Nostalgia per i capelli pettinati con la riga da una parte e anche per l'unico schermo dove apparivano soltanto risultato e marcatori. Nostalgia per quel tempo in cui anche i dotati fisicamente alla fine soccombevano perché la tecnica era tutto. Nostalgia del tornante e d'un pallone come Dio comanda.  
