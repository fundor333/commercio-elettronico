#titolo Nobel Esquivel: Papa non appoggio' dittatura - Diario Vaticano
"Bergoglio non appoggiò mai la dittatura e le accuse nei suoi confronti sono false". Lo ha detto Adolfo Perez Esquivel, argentino, Premio Nobel per la pace, a margine della manifestazione organizzata da Libera in ricordo delle vittime di mafia. "All'epoca - ha ricordato - era solo un superiore dei gesuiti e non aveva alcun ruolo". 
 "Molti vescovi - ha detto Esquivel - chiedevano il rilascio dei prigionieri, ma i militari facevano quello che volevano e non quello che dovevano". 
 Ai giornalisti, il Nobel argentino ha aggiunto, parlando di Papa Francesco: "Mi piace, con lui finisce l'eurocentrismo e un Papa latinoamericano è un segno di speranza forte per tutti".    Secondo Esquivel, Bergoglio "porterà avanti la barca della Chiesa ora nella tempesta".   
