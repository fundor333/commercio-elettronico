#titolo Fiat: a Marchionne 7,4 milioni nel 2012 - Piemonte
     (ANSA) - TORINO, 18 MAR - Sergio Marchionne ha ricevuto 7,4
milioni di euro nel 2012 per gli incarichi di ad di Fiat e
presidente di Fiat Industrial. Il dato emerge dalla Relazione
sulla Remunerazione pubblicata oggi dai due gruppi. Tra i
'colleghi', nel 2012 il ceo di Volkswagen Martin Winterkorn ha
percepito 14,5 milioni di euro, 21 milioni di dollari Alan
Mulally, ceo di Ford. Nel 2011, il ceo di Renault-Nissan Carlos
Ghosn aveva ricevuto 10,2 milioni di euro e quello di Bmw,
Norbert Reithofer, 7 milioni di euro.
