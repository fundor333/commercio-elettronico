#titolo Sicurezza: meno incidenti con freni e gomme sempre in ordine - Norme e Sicurezza - Motori
  ROMA - Una frenata efficace e' una manovra essenziale ai fini della sicurezza, come e' dimostrato dal fatto che l'85,6% degli incidenti stradali che sono avvenuti in Italia nel 2011 sono stati preceduti dall'intervento sui freni. Questo e' quanto emerge da un'elaborazione compiuta dal Centro Ricerche Continental Autocarro su dati Istat, elaborazione secondo la quale dei 205.638 incidenti stradali avvenuti in Italia nel 2010, ben 175.969 sono stati preceduti da frenata. Di questi ultimi, il 7% circa ha visto coinvolti autocarri o mezzi pesanti. Questi dati evidenziano che il corretto funzionamento dell'intero sistema frenante e' di fondamentale importanza sia per evitare gli incidenti sia per contenerne le eventuali conseguenze negative in termini di danni alle cose ed alle persone. Per assicurare il perfetto arresto dei veicoli sia leggeri sia pesanti oltre alla piena funzionalita' dell'impianto frenante, e' essenziale anche il ruolo giocato dai pneumatici.''L'intero Gruppo Continental ha un orientamento fortissimo a sviluppare tecnologie concrete che migliorino la sicurezza del traffico stradale - sottolinea Daniel Gainza, direttore commerciale di Continental CVT - con azioni, responsabilita' ed obiettivi ben precisi. Continental e' cresciuta a partire dal pneumatico, diventando oggi il produttore numero al mondo di freni, sistemi frenanti, sistemi di controllo di trazione. Tutto cio' sviluppando tecnologie e conoscenze che applica poi anche sui pneumatici. Oggi, grazie all'intensa attivita' del proprio Dipartimento Ricerca e Sviluppo - sottolinea Gainza -  Continental e' riconosciuta come un centro di competenza nella sicurezza stradale e mobilita' sostenibile''.  
