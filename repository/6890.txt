#titolo Eclissi Pacifico coincide con la finale - Mondiali Sudafrica
     (ANSA)-SANTIAGO DEL CILE,10 LUG - Gli ultimi minuti di 
Olanda-Spagna coincideranno con un'eclissi totale di sole
visibile in un'ampia zona del Pacifico meridionale. l'eclissi
attraversera' il sud del Pacifico dalle 18.15 Gmt, l'est della
Nuova Zelanda, diverse isole della Polinesia, l'isola di Pasqua,
per raggiungere, alle 20.49 Gmt, il sud della Cordigliera delle
Ande.In Argentina l'evento e' atteso in alcune localita'
turistiche come El Calafate,uno degli angoli piu' belli della
Patagonia,dove l'eclissi sara' totale.
