#titolo Infiniti, anteprima mondiale per Q50 con diesel 4 cilindri - Prove  e Novit√† - Motori
  GINEVRA - Anteprima mondiale della Infiniti Q50, primo esemplare della gamma 'Q', con motore diesel quattro cilindri e debutto europeo della Q50 3.5 Hybrid al salone di Ginevra che oggi apre i battenti al pubblico. Questa nuova berlina che si colloca nel segmento D di lusso viene presentata nella sua versione piu' potente, con propulsore ibrido da 3.5 litri e 364 CV; sara' inoltre presente, in anteprima mondiale, la Q50 2.2d alimentata da una nuova unita' diesel di 2.2 litri.      Il primo motore diesel a quattro cilindri di Infiniti si distingue sia in termini di prestazioni, grazie a una potenza erogata di 170CV e a una coppia di 400Nm, sia per le ridotte emissioni di CO2 al di sotto del 115g/km. 
I tratti distintivi di questa vettura, la piu' europea della gamma Infiniti, puntano su una linea accattivante e sinuosa, contraddistinta da proiettori anteriori con un design attivo e dalla griglia frontale a 'doppio arco', gli innovativi dispositivi dall'elevato contenuto tecnologico come il sistema Direct Adaptive Steering, e un ambiente digitale, in quanto innovativo che promette livelli di personalizzazione senza eguali. Le Q50 presenti sullo stand Infiniti sfoggiano i nuovi colori Hagane disponibili esclusivamente per questo modello e saranno equipaggiate di numerosi sistemi e dispositivi fra quelli disponibili per l'intera gamma Q50 - una gamma studiata per soddisfare le esigenze di clienti privati ed aziende. 
Infiniti offre inoltre qualche anticipazione sul futuro dell'auto attraverso la LE Concept. La LE Concept, e' la prima vettura completamente elettrica di Infiniti, propone - precisa la casa - una linea che spinge a definirla 'lusso in movimento' piuttosto che 'veicolo elettrico', un tratto caratteristico che sara' mantenuto dalla versione di produzione che arrivera' sul mercato fra meno di due anni. In quanto appartenente alla famiglia Infiniti, la LE dara' la priorita' al piacere di guida e agli aspetti prestazionali. 
Nello stand Infiniti ospita anche un'automobile che in quanto a prestazioni non deve dimostrare assolutamente nulla: si tratta del bolide di Sebastian Vettel - pilota di Formula Uno gia' vincitore di tre titoli mondiali - nella  nuova livrea per la stagione 2013 che riporta il nuovo nome del team - Infiniti Red Bull Racing. 
Oltre ai nuovi modelli, Infiniti ha svelato nelle due giornate dedicata alla stampa la FX - il modello piu' venduto di Infiniti - presentata come QX70. I nuovi badge ufficiali rievocano gli esordi di Infiniti, 24 anni fa, con l'iconica Q45; tutti i modelli della gamma verranno gradualmente rinominati con la sigla Q (per berline, coupe' e decappottabili) o QX (per i crossover).  
