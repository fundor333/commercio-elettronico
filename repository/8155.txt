#titolo L'amante di Petraeus in tv: 'E' un uomo che fa miracoli' - Mondo
Sarebbe la scrittrice Paula Broadwell, autrice della sua biografia dal titolo 'All inn: the education of general David Petraeus', la donna per cui il direttore della Cia è arrivato alle dimissioni. La Broadwell è stata indicata come la donna per la quale il generale ha tradito la moglie dopo 37 anni di matrimonio: una relazione che stava per venire pubblicamente in luce e per la quale Petraeus si è dimesso dall'agenzia di spionaggio americana. 
 "Tutti nella vita commetteremo errori. L'importante è riconoscerli, ammetterli e evitare di ripeterli": questo uno dei 12 precetti di vita di David Petraeus, il capo della Cia, riferito da Paula Broadwell sull'ultimo numero di Newsweek. 
 Petraeus è "uno che fa miracoli". Autrice della biografia 'All In', Broadwell aveva difeso il carattere agiografico del suo lavoro in una intervista da Jon Stewart, il comico del seguitissimo tg serale 'The Daily Show'. "Petraeus è capace di trasformare l'acqua in acqua minerale in bottiglia", aveva detto la Broadwell a Stewart, che le contestava il tono "troppo positivo" del volume. 
 Nella stessa intervista Stewart aveva chiesto alla Broadwell se Petraeus, di cui si era parlato come possibile numero di di Mitt Romney, nutrisse ambizioni presidenziali: "Mio marito vuole che dica di sì, perché questo venderebbe piu libri: scusa caro, ma non posso farlo", aveva risposto la Broadwell strizzando l'occhio al consorte. 
 La Broadwell, laurea a West Point, un master alla Harvard School of Government e un Phd in dirittura d'arrivo al King's College di Londra, è sposata con un medico. Secondo il sito di gossip Gawker.com, sarebbe stato proprio il marito della donna l'anonimo autore di una lettera a Chuck Klostermann, l'esperto di etica del New York Times, in cui un uomo tradito dalla moglie con "un alto ufficiale del governo" chiedeva consigli su come comportarsi. 
   
 
 
 The Daily Show with Jon Stewart 
Get More:  Daily Show Full Episodes , Political Humor & Satire Blog , The Daily Show on Facebook 
 
 
   
 Secondo il sito web di informazione Slate.com il presidente Barack Obama ha meditato per 24 ore prima di accettare le dimissioni di Petraeus. La Nbc News scrive dal canto suo che l'Fbi avrebbe avviato una indagine su Paula Broadwell, sospettandola di aver tentato di avere accesso alle e-mail del capo della Cia. Secondo Slate.com, da tempo circolavano voci su una relazione tra il generale e la sua biografa. Sin da quando era embedded con lui in Afghanistan e spesso andavano a fare jogging insieme. Ma il generale in realtà andava a correre spesso con diversi reporter e chi lo conosce non prestava attenzione ai pettegolezzi, aggiunge la stessa fonte.  
  
