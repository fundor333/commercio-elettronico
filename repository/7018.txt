#titolo Valentino Rossi testimonial della chic car urban Opel ADAM - Dalle Aziende - Motori
  ROMA - Spiccata personalita', creativita', energia e allo stesso tempo rigore e precisione. Sono le caratteristiche distintive di due 'protagonisti' che da ora in poi saranno uniti anche nella pubblicita': la Opel ADAM  e Valentino Rossi. Il pluricampione del mondo del motociclismo e' stato infatti scelto dalla casa automobilistica tedesca come testimonial di una campagna che utilizzera' tutti i media, sia tradizionali che digitali, con una serie di strumenti differenti: dallo spot alla campagna stampa, da operazioni promo, a concorsi, ad attivita' di relazioni pubbliche.      Brillante e creativa la nuova chic urban car di Opel esprime con le sue oltre 61.000 varianti per la carrozzeria e quasi 82.000 per gli interni quella versatilita' e quell'energia che caratterizzano anche il campione di Tavullia, che e' salito con entusiasmo a bordo della nuova chic urban car. ''Opel ADAM mi ha convinto subito - ha detto Valentino Rossi - e non solo per le linee, gli accessori, la tecnologia. Trovo davvero divertente la possibilita' di poterla personalizzare con mille varianti, ho provato tante combinazioni diverse: non so quante siano, ma di sicuro abbastanza da potersi togliere qualche soddisfazione''. 
''Valentino Rossi esprime alla massima potenza lo stile di ADAM: scanzonato, giocoso e un po' irriverente, mai uguale a se stesso. Al tempo stesso pero' - ha dichiarato l'amministratore delegato di Opel Italia Roberto Matteucci - e' estremamente rigoroso, attento, pretende e applica la massima precisione, la stessa dell'ingegneria tedesca che e' il cuore delle nostre auto''. La piccola di casa Opel e' una tre porte vivace, perfetta per la citta' ma con caratteristiche dinamiche tali che la rendono perfetta anche al di fuori della citta'.     ADAM ha 4 posti, un abitacolo di ispirazione premium ed offre tecnologie di solito presenti nelle auto di segmenti superiori. 
Il nuovo sistema di infotainment IntelliLink, per esempio, con l'integrazione dello smartphone del proprietario con la vettura (Android, Apple iOS). Presto sara' disponibile anche con l'innovativo software di riconoscimento vocale Apple SIRI Eyes Free. E ancora, per affrontare l'ambiente urbano in modo ideale, il Park Assist di nuova generazione parcheggia automaticamente la vettura, il sistema di rilevazione angolo cieco Side Blind Spot Alert, il servosterzo con modalita' CITY ''light touch'' e il portabiciclette FlexFix, completamente integrato nel paraurti, un'esclusiva Opel.     ''La scelta di Valentino Rossi per ADAM - ha dichiarato Matteucci - rappresenta un segnale ben preciso della nostra volonta' e del nostro impegno nel ridisegnare una nuova personalita' per le nostre auto, nel cambiarne il passo lavorando sullo stile e l'immagine, ma tenendo al centro la precisione ingegneristica tedesca, che e' da sempre la cifra vincente della marca''. 
Continua dunque l'impegno della casa tedesca nell'operazione di sviluppo e crescita del marchio che proprio nella Adam vede uno dei suoi elementi fondanti. Il sotto-segmento A lifestyle, di cui ADAM fa parte, continuera' a crescere costantemente nei prossimi anni. Un dato per tutti: in Europa, dal 2000, le vendite di auto trendy del segmento A (intorno a 3,70 m. di lunghezza) sono cresciute di circa il 30% e quelle delle auto di lusso del segmento B (intorno ai 4,00 m. di lunghezza) di oltre il 110%. Con ADAM, Opel intende conquistare questo mercato in crescita.  
