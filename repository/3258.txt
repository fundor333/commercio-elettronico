#titolo Parlamento:Renzi,si vince se all'attacco - Top News
     (ANSA) - ROMA, 18 MAR - ''Quando il centrosinistra non gioca
di rimessa, aspettando i movimenti dei 5 Stelle, ma fa delle
proposte credibili vince e convince''. Lo ha scritto sulla sua
Enews Matteo Renzi, sindaco di Firenze, parlando dell'elezione
di Laura Boldrini e Pietro Grasso alla presidenza della Camera e
del Senato. ''La logica di andare all'attacco e non restare
chiusi in difesa, regalando il gioco a Beppe Grillo, mi pare
funzioni'', ha aggiunto.
