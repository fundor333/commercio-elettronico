#titolo Incassi, primo Il grande e potente Oz - Spettacolo
Il grande e potente Oz: boom anche al botteghino italiano per il nuovo film Disney, un 3d spettacolare che unisce effetti speciali alla storia 'classica' del mago di Oz. Uscito giovedì in circa 600 sale, è al top con 2.893.385 euro, seguito da un'altra attesa new entry: Il lato positivo (Silver Linings Playbook)con la premiata all'Oscar Jennifer Lawrence. Il film ha incassato 1.241.371 ed è secondo anche per media copie. Al terzo posto Gabriele Salvatore con Educazione Siberiana, al secondo weekend. La classifica parla italiano: Siani è al quarto, Amiche da morire al quinto e Ci vuole un gran fisico al sesto, queste ultime due commedie uscite nel weekend. Il totale incassi vede una ripresina: +19% rispetto al weekend precedente e il superamento dei 10 milioni di incasso (10.342.336), e +7,24% rispetto all'analogo periodo del 2012.  
