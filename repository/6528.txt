#titolo Clini, Aua approvata prima di elezioni - Istituzioni e UE - Ambiente&Energia
  ROMA - Il Parlamento approvera' prima delle elezioni l'autorizzazione unica ambientale (Aua), uno degli strumenti di semplificazione per le imprese introdotti dalla legge 'Semplifica Italia', per alleggerire il carico degli adempimenti amministrativi previsti dalla normativa ambientale, garantendo comunque la massima tutela dell'ambiente. 
Lo assicura il ministro dell'Ambiente Corrado Clini spiegando che ''il rinvio del parere sull'Aua, deciso nei giorni scorsi dalla Commissione ambiente della Camera, non va inteso come atto dilatorio e tanto meno mette quindi in discussione l'approvazione di questo importante provvedimento prima delle elezioni''. 
Clini precisa in una nota che ''di fronte alla richiesta della Commissione di disporre di qualche giorno in piu' per effettuare un ultimo approfondimento tecnico, sarebbe stato irragionevole che il Governo si fosse impuntato. Si tratta di una misura attesa e importante - conclude il ministro - che ha gia' ricevuto il via libera da parte della Commissione ambiente del Senato e che preferiamo segua in Parlamento un percorso il piu' condiviso e partecipato possibile''.  
