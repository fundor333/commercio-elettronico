#titolo Ferrari, 2012 da record: 7.318 auto vendute, 2,43 mld ricavi - Industria e Mercato - Motori
  BOLOGNA - 7.318 vetture consegnate (+4,5% rispetto al 2011), fatturato di 2,43 miliardi di euro (+8%), +12,1% per il risultato della gestione ordinaria, arrivato a 350 milioni, con un utile netto che sfiora i 244 milioni (+17,8%) e un ROS (Return on Sales) che si conferma con il 14,4% ai livelli delle migliori aziende del settore del lusso. E' un anno record per tutti i principali indicatori del 2012 per la Ferrari, il migliore in 66 anni di storia, come spiega una nota al termine del Cda sui conti. 
Gli investimenti degli ultimi 12 mesi, compresi quelli in Ricerca e Sviluppo, raggiungono i 324,3 milioni (280 milioni nel 2011). Si tratta di un valore totalmente autofinanziato - spiega Maranello - anche grazie alla capacitÃ  di generare cassa confermata anche per il 2012 con una posizione finanziaria netta di oltre un miliardo. "E' motivo di grande orgoglio per tutti noi chiudere un anno con simili risultati, pur in presenza di un contesto non certo favorevole in tanti Paesi europei se non addirittura ostile, come nel caso dell'Italia - ha detto il presidente Luca di Montezemolo - Il merito va alle donne e agli uomini della Ferrari, alla forza del Marchio, a una gamma innovativa e completa, a forti investimenti tecnologici e a un'espansione controllata nei mercati automobilistici mondiali". 
I risultati 2012 sono in linea con il piano di distribuzione delle vendite. Per rafforzare ulteriormente la propria presenza sui diversi mercati, la Ferrari ha varato una nuova organizzazione commerciale, fondata su quattro centri: America, Europa e Medio Oriente, Grande Cina, Estremo Oriente. Record di vendite in Nord America dove sono state superate per la prima volta le 2.000 consegne, con un aumento del 14,6% (2.058 incluso il Canada). In Europa molto bene Gran Bretagna che cresce del 20,4% (673 vetture), Svizzera (+17,4%, 357), e Germania (+8,2%, 750), che si conferma il mercato piÃ¹ importante nel Vecchio Continente, con gli altri principali Paesi che chiudono in linea con il 2011. Di segno opposto il risultato italiano: pur comportandosi meglio della media del settore, che ha registrato un calo del 60%, la Ferrari ha chiuso lo scorso anno con 318 consegne, -46% rispetto al 2011.     Nell'area Medio Oriente e Africa prosegue il trend positivo, con un incremento del 4,5% che fa arrivare a quota 556 il numero di vetture consegnate. La Grande Cina (Repubblica Popolare Cinese, Hong Kong e Taiwan) si conferma il secondo mercato con il record di 784 vetture consegnate (+4%), di cui quasi 500 nella sola Cina. Significativo il ritorno alla crescita in doppia cifra (+14,4%) di un mercato storico come il Giappone, dove sono state consegnati 302 esemplari. Ottimi anche i risultati delle attivitÃ  legate al Brand (Retail, Licensing ed Ecommerce), profondamente riorganizzate nel corso dell'ultimo anno, che complessivamente hanno registrato un incremento del margine operativo del 40% superando i 50 milioni.  
