#titolo Vince Lorenzo, titolo allo sprint <B>SPECIALE </B> - 
  Jorge Lorenzo è riuscito nell'impresa di fermare Marquez anche in Giappone. Il campione del mondo in carica non ha sbagliato nulla nelle ultime due gare, mentre il suo rivale ha peccato di ingenuità. In Australia, il rientro nel giro sbagliato ha fatto capire che la macchina da guerra Honda-Marquez non è infallibile come sembrava. La presa di fiducia e la volontà di Lorenzo hanno fatto il resto. Le motivazioni del maiorchino sono aumentate ogni giorno in Giappone. Con il programma del week end continuamente stravolto a causa del maltempo, Lorenzo è rimasto calmo, trovando negli eventi solo possibilità che la sua esperienza sarebbe stata in grado di gestire, e così è stato. Ora, con la settima vittoria stagionale e il secondo posto del leader, il maiorchino si presenta all'ultimo appuntamento mondiale di Valencia con 13 punti da recuperare.      "Ho fatto un azzardo solo oggi - ha detto Lorenzo sceso dal podio - quello di scegliere la gomma morbida. Il mio obiettivo era scappare subito e con la mescola soffice, date le temperature, credevo che il rendimento sarebbe anche migliorato verso fine gara. Questo non è successo, ma sono riuscito a gestire tutti i giri. Sono in una forma fisica e mentale ottima. L'ho capito quando ho iniziato a girare in 1.46, mentre gli altri non riuscivano a fare il mio ritmo". Lorenzo ha spiazzato tutti sin dalla partenza, talmente perfetta da sembrare anticipata. Come già accaduto in Malesia, il maiorchino ha staccato la frizione nell'istante in cui i semafori si spegnevano, riuscendo poi a fare un primo giro da manuale.     Alle spalle di Lorenzo, anche Valentino Rossi aveva fatto una buona partenza. Il compagno di squadra del vincitore ha però sbagliato nella stessa curva per due giri di fila, andando largo e scivolando indietro. Rossi ha poi lottato per la sesta posizione, mentre avrebbe potuto guardare le spalle a Lorenzo 
 Classifica del motomondiale in Giappone 
 Motogp 
1.Jorge Lorenzo (Spa/Yamaha)  
2. Marc Marquez (Spa/Honda)  
3. Dani Pedrosa (Spa/Honda)  
 4. Alvaro Bautista (Spa/Honda)  
5. Stefan Bradl (Ger/Honda) 
6. Valentino Rossi (Ita/Yamaha)  
7. Cal Crutchlow (Gb/Yamaha)  
8. Bradley Smith (Gb/Yamaha)  
9. Nicky Hayden (Usa/Ducati)  
10. Andrea Dovizioso (Ita/Ducati) Classifica del Mondiale:  
1. Marc Marquez (Spa/Honda)           318 punti 
2. Jorge Lorenzo (Spa/Yamaha)         305  
3. Dani Pedrosa (Spa/Honda)           280  
 4. Valentino Rossi (Ita/Yamaha)       224  
5. Cal Crutchlow (Gb/Yamaha)          188  Classe Moto2  1. Pol Espargaro (Spa/Kalex)  
2. Mika Kallio (Fin/Kalex)  
3. Thomas Luthi (Svi/Suter) 
 4. Xavier Siméon (Bel/Kalex)  
5. Julien Simon (Spa/Kalex)  Classifica del Mondiale:  
1. Pol Espargaro (Spa/Kalex)            265 punti (campione     del mondo)  
2. Scott Redding (Gb/Kalex)             224  
3. Esteve Rabat (Spa/Kalex)             204 
4. Mika Kallio (Fin/Kalex)              185  
5. Dominique Aegerter (Svi/Suter)       151  Classe Moto3  
1. Alex Marquez (Spa/KTM)  
2. Maverick Vinales (Spa/KTM)  
3. Jonas Folger (Ger/Kalex  
4. Miguel Oliveira (Por/Mahindra)  
5. Romano Fenati (Ita/FTR)  Classifica del Mondiale:  
1. Luis Salom (Spa/KTM)                 300 punti  
2. Maverick Vinales (Spa/KTM)           298  
3. Alex Rins (Spa/KTM)                  295  
4. Alex Marquez (Spa/KTM)               200  
5. Jonas Folger (Ger/Kalex)             163.  
