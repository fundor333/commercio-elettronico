#titolo A Genova M5S 'autorizza' solo giornalisti web - Liguria
  GENOVA - "L'utilizzo libero dei contenuti di questo articolo è limitato alle pubblicazioni online, qualsiasi altra forma su carta stampata deve essere autorizzata". E' la nuova scritta comparsa sotto tutti gli articoli pubblicati nella pagina web del MoVimento 5 Stelle di Genova. 
 Secondo la scritta, tutti i giornalisti della carta stampata dovrebbero chiedere l'autorizzazione del 'MoVimento 5 Stelle di Genova' (nella scritta non è indicato in quale modo), prima di poter scrivere un articolo riferito alle attività o alle notizie della loro pagina web pubblica visibile da tutti. Una scritta simile non è presente né nella pagina del MoVimento 5 Stelle di Milano, né di Roma, né di Torino.  
