#titolo Usura: prestiti al 400%, due arresti - Lombardia
     (ANSA) - VARESE, 14 MAR - Attraverso la loro societa'
finanziaria mettevano in contatto gli imprenditori in
difficolta' con un usuraio che concedeva prestiti con tassi di
interesse fino al 400%. Dopo le denunce presentate da alcune
vittime la Guardia di finanza di Gallarate (Varese) ha
smantellato l'organizzazione, arrestando lo strozzino e il
titolare della finanziaria e denunciando un complice. Il gruppo
era in grado di erogare prestiti fino a 900mila euro l'anno a
decine di imprenditori lombardi e piemontesi.
