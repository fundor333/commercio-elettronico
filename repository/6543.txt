#titolo A marzo fondo solo per donne con la medaglia olimpica Karin Moroder - In Viaggio
 Le appassionate di sci di fondo e skating non possono perdersi l’appuntamento di marzo per pattinare attraverso gli 80 chilomentri di piste dell’Alpe di Siusi circondate dai primi profumi primaverili, su una neve soffice e riscaldate dal sole tiepido che annuncia l’estate. Spazzolando le colline circondate dalle Dolomiti Patrimonio Naturale dell'Umanità UNESCO, donne da tutta Italia si ritroveranno per incontrare niente meno che Karin Moroder, vincitrice di una medaglia olimpica a Nagano 1998. E’ lei stessa infatti, tra il 2 e il 20 marzo, a organizzare un camp di fondo in rosa, il “K.M. Alpe di Siusi LADIES Nordic Ski Camp”. Sia principianti che esperte saranno accolte per essere accompagnate e allenate, ognuna secondo il rispettivo livello, direttamente dalla campionessa con l'obiettivo di trovare uno stile corretto ed efficace. Tra il 16 e il 23 febbraio invece la Moroder allenerà anche gli uomini, sempre in funzione delle capacità fisiche di ogni singolo partecipante. 
 
