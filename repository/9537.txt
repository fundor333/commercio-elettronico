#titolo Vela: Marina Militare presenta &#8220;Anzio MARE&VELA&#8221; - Nautica e Sport - Mare
     (ANSA) - GENOVA, 20 FEB - Campionato Nazionale J24, Asteria
Cup e Half Ton Cup, sono i tre eventi velici inseriti nella
manifestazione &#8220;Anzio Mare&Vela&#8221; organizzata dalla Sezione
Velica Marina Militare di Anzio, con la collaborazione degli
storici Circoli Velici locali, della Capitaneria di Porto e con
il patrocinio del Comune, presentata oggi al Nuovo polo
fieristico di Roma in occasione della giornata inaugurale del
Salone Nautico &#8220;Big Blu&#8221;. Dal 23 maggio fino al 2 giugno la vela sarà la grande
protagonista ad Anzio: si inizierà con il Campionato Nazionale
J24, la classe &#8220;evergreen&#8221; del monotipo più diffuso al mondo che
prevede la partecipazione di oltre 60 barche;  il 25 e il 26
maggio partiranno le regate del Trofeo Nazionale 555Fiv, la
deriva utilizzata dalle scuole per i corsi di formazione, regate
classe 2.4 &#8220;R Metre&#8221; e windsurf pesanti, leggeri e donne secondo
la regola del &#8220;floating system&#8221;, nonché il 2k Team Racing. 
La seconda settimana di Anzio Mare&Vela, invece, sarà incentrata
sulla preparazione di altri due appuntamenti velici di rilievo:
la &#8220;Asteria Cup&#8221; (31 maggio-2 giugno), storica regata riservata
alle barche d&#8217;altura giunta alla ventisettesima edizione, e dal
30 maggio la &#8220;Half Ton Cup&#8221;, altra classe che riunisce
affascinanti imbarcazioni d&#8217;altura. "Per la Marina Militare - ha detto il Contrammiraglio Francesco
Maria De Biase, presidente del Comitato organizzatore - è
un'occasione per continuare a dimostrare il suo impegno sul
territorio e confermarsi punto di riferimento per tutti gli
appassionati di mare e marineria". Tra le iniziative culturali della Marina Militare rivolte ai più
giovani, la &#8220;Marina incontra la scuola&#8221;, una serie di attività
rivolte agli studenti delle scuole medie superiori di Anzio e
Nettuno per promuovere la conoscenza del mare e incentivare la
pratica della vela. (ANSA).
