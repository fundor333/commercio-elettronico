#titolo Maro': ministro India, no linea dura - Mondo
     (ANSA) - ROMA, 16 MAR - ''Le decisioni non possono essere prese
nel vuoto, bisogna guardare a tutte le implicazioni,
all'intensita' delle relazioni del passato e all'atteggiamento
degli altri Paesi''. Sono le parole con cui il ministro degli
Esteri indiano, Salman Khurshid, ha invitato oggi alla cautela -
in un'intervista televisiva - sulle reazioni verso l'Italia dopo
il mancato ritorno dei maro', avvertendo che la linea dura
comporterebbe ''sacrifici'' anche per New Delhi.
