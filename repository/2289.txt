#titolo Ghosn, ripresa mercato auto Europa non prima del 2020 - Industria e Mercato - Motori
  ROMA - Il mercato europeo dell'auto non si riprendera' prima del 2020, a meno che i governi Ue non intervengano per rendere le loro economie competitive. Lo ha detto l'amministratore delegato di Renault e Nissan Carlos Ghosn. 
Intervenendo a una conferenza all'universita' di Duisburg-Essen, Ghosn ha sottolineato la necessita' che Paesi come l'Italia, la Francia e la Spagna riformino le leggi sul lavoro come ha gia' fatto la Germania. Altrimenti, ha dichiarato, ''prevedo una stagnazione per un periodo molto lungo''. L'Ad di Renault e Nissan si e' detto ottimista sulla possibilita' che le nazioni mettano in atto le riforme necessarie, perche' ''non hanno scelta''. 
Quest'anno Renault prevede che le vendite in Europa scenderanno del 3% e, ha aggiunto Ghosn, una crescita sara' improbabile nei prossimi tre o quattro anni.  
