#titolo Crisi: Conad, per 4 mesi sconto su prodotti spesa quotidiana  - Distribuzione - Terra&Gusto
  BOLOGNA - Da oggi al 30 giugno, in tutti i punti di vendita di Conad, sara' possibile acquistare a prezzi scontati un paniere di 106 prodotti a marchio Conad che rappresentano gran parte della spesa quotidiana: alimentari freschi e surgelati, dolciari, bevande, prodotti per la casa e per l'igiene personale. Lo rende noto un comunicato Conad.  
Conad stima di investire 200 milioni nella nuova iniziativa. 'Bassi e Fissi' prevede uno sconto medio del 34% rispetto al prezzo medio della categoria con punte di oltre il 49%. Il risparmio per una famiglia di tre persone e' stimato in 205 euro nell'arco dei quattro mesi e sara' maggiore per le famiglie piu' numerose.  
