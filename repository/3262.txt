#titolo Nel 2013 un nuovo centrodell'Iinfn a Trento  - Ricerca e Istituzioni - Scienza&Tecnica
  Nel 2013 nascerà a Trento un nuovo centro dell'Istituto Nazionale di Fisica Nucleare (Infn) dedicato alla ricerca in fisica fondamentale e alle sue applicazioni. Si chiamerà Tifpa (Trento Institute for Fundamental Phisycs and Application) e sarà ospitato presso il dipartimento di fisica dell'università di Trento.  
Il centro, la cui inaugurazione è prevista per il 15 gennaio, si occuperà di ricerche in fisica di base, di innovazione e trasferimento tecnologico. Si occuperà, ad esempio, di microsistemi al silicio, dell'analisi di grandi quantità di dati scientifici (in particolare nel settore spaziale) e di tecniche di supercalcolo, così come di nuove strumentazioni per le ricerche nello spazio e tecnologie innovative in campo biomedico.  
Proprio a questo riguardo, entro la fine del 2013 è prevista l'entrata in funzione della nuova macchina per la prototerapia, che comprende una linea di fascio di protoni da 220 megaelettronvolt dedicata alla ricerca scientifica. 
Il nuovo centro vedrà l'apporto dell'università di Trento, della Fondazione Bruno Kessler e dall'Agenzia Provinciale di Trento per l'Adroterapia (ATreP).  
