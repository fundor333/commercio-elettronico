#titolo Authority, ok a rimborso bollette acqua post-referendum - Acqua: Top News - Ambiente&Energia
 
            
            ROMA - Le bollette dell'acqua post-referendum verranno
rimborsate. In che modo e con quale importo lo dovra' decidere
l'Auhtority per l'energia elettrica e il gas, che ha dato il via
ad una procedura per valutare la restituzione di quanto in piu'
e' stato versato dai cittadini. La decisione arriva dopo il
parere del Consiglio di Stato &#8211; che parla di ''non coerenza''
con i risultati del referendum &#8211; richiesto dalla stessa
Authority sull'adozione del nuovo sistema tariffario e sulla
decorrenza del proprio ruolo.    Il periodo che ora l'Autorita' si appresta ad analizzare, con
''uno specifico provvedimento per la definizione dei criteri di
calcolo degli importi da restituire agli utenti finali'', va dal
21 luglio al 31 dicembre 2011: la prima e' la data di
proclamazione della vittoria delle ragioni dei referendari, e
quindi di abrogazione della norma in questione (che riguarda la
remunerazione del capitale investito in tariffa, il 7%); a fine
2011, invece, l'Authority aveva preso la funzione di regolazione
del Servizio idrico (con il Dl 'Salva-Italia').    Federutility (la federazione che riunisce i gestori di acqua,
energia e gas) aspetta di vedere quanto decidera' l'Autorita'
''sui costi finanziari: il Consiglio di Stato - osserva Mauro
D'Ascenzi, vicepresidente di Federutility - scioglie nodi
formali importanti, ma il calcolo del 7% riguarda una sola voce
della tariffa, per un periodo limitato di sei mesi. Tenendo
conto che nel 2011 i tassi di interesse pagati dalle aziende
erano elevatissimi a causa della crisi, e' addirittura possibile
che il calcolo risulti a favore di qualche gestore. In un caso o
nell'altro - rileva D'Ascenzi - si parla comunque di centesimi o
pochi euro''.    Ma, per il Forum dei movimenti per l'acqua 'bene comune'
''nonostante il pronunciamento del Consiglio di Stato,
l'Authority prova di nuovo ad aggirare i referendum e disattende
il voto popolare: ora ne vogliamo le dimissioni. I parametri del
rimborso - prosegue il Forum - disattendono del tutto il parere
espresso ieri del Consiglio di Stato e quello della Corte
Costituzionale a suo tempo espresso. I referendum devono essere
applicati e i cittadini devono essere rimborsati di tutto il 7%
della remunerazione del capitale eliminato coi referendum e
illegittimamente preteso dai gestori''. 
   Il parere del Consiglio di Stato viene letto in chiave
politica dal presidente dei Verdi, Angelo Bonelli: ''Dal
consiglio di Stato e' arrivata una sonora bocciatura per il
governo Monti che aveva provato sottobanco a cancellare il
referendum'' con il decreto 'Salva-Italia' dando l'attribuzione
delle competenze all'Autorita' per l'energia, ''la quale -
prosegue Bonelli - reintroduceva'' la norma abrogata ''sotto la
denominazione 'costo della risorsa finanziaria'''.    L'Autorita' per calcolare il rimborso delle bollette
''intende seguire i criteri gi√† utilizzati per la definizione
del Metodo tariffario transitorio che copre il biennio
2012-2013'' e che ''gia' considera gli effetti del referendum''.
