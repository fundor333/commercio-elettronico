#titolo E' pieno inverno, neve e -15 in montagna - Piemonte
     (ANSA) - TORINO, 13 MAR - Termometro quasi mai sopra lo zero
sabato, minime a -15 a 2.000 metri poi neve. Sono le previsioni
meteo per il prossimo weekend che in Piemonte avra' connotati
tipici dell'inverno. L'aria polare arrivera' domani, con rovesci
di neve - prevede la Smi (Societa' Meteorologica Italiana) -
nelle valli cuneesi e di pioggia nel Monferrato. Poi freddo ma
cieli tersi fino a sabato, quando una perturbazione atlantica
trovando aria fredda causera' neve fino in pianura, abbondante
su colline e monti.
