#titolo Conclave: per i bookmaker favorito Scola - Diario Vaticano
La prima fumata del conclave è attesa per questa sera intorno alle 20. E' fortemente possibile che l'elezione del nuovo Papa non avverrà oggi, nemmeno per i bookmaker esteri, che puntano su quattro fumate (opzione a 5,00) prima della scelta definitiva. Alcune agenzie, riferisce Agipronews, azzardano anche giorno e ora dell'elezione: è il caso della sigla BetVictor, per la quale il momento fatidico - bancato a 2,00 - sarà tra le 15.20 di mercoledì 13 marzo e le 15.20 di giovedì 14. La fumata bianca già tra oggi e domani pagherebbe 2,75, si sale a 5,00 per l'intervallo tra giovedì e venerdì 15. 
 FAVORITO SCOLA  - Italiano, con un'eta' compresa tra i 70 e i 75 anni, probabilmente anche lui decidera' prima o poi di rassegnare le dimissioni. E' l'identikit del prossimo Papa che tracciano i bookmaker internazionali (in Italia una scommessa del genere non e' consentita) alla vigilia del Conclave.    Tutte le maggiori firme delle scommesse - segnala l'agenzia specializzata Agimeg - hanno aperto le giocate su chi sara' il prossimo Papa, e concordemente eleggono Angelo Scola che stacca quote tra il 3,00 e il 4,50. A seguire i cardinali Turkson (tra 3,00 e 7,00) e Bertone (4,50-12,90). 
 Piu' giu' nelle quote Ravasi (13,00- 19,00), Sandri (19,00-30,00) e Bagnasco (13,00-34,00). Tra i nomi circolati nei giorni scorsi, quello di Marc Ouellet (7,30-13,00).    Le quotazioni del cardinale O'Malley sono scese molto nelle ultime ore - anche per l'elevato numero di giocate che ha attratto - e adesso da alcuni bookmaker viene dato anche a 12,00. Piu' basse le chance del filippino Tagle (da 17,00 in su) e dell'honduregno Maradiaga (19,00-44,00). 
 Il bookmaker irlandese Paddy Power ha poi aperto una serie di scommesse sulla durata del conclave e sul prossimo pontificato. Si prevede un conclave particolarmente breve, l'elezione entro il primo o il secondo giorno sono ipotesi date entrambe a 2,75, mentre e' a 5,00 che si vada oltre il quarto giorno. Per il bookmaker il prossimo Papa portera' il nome di Pietro (3,00), ma in quota ci sono anche Giovanni Paolo (7,00) e Benedetto (13,00). Il Potefice avra' probabilmente un'eta' compresa tra i 71 e i 75 anni (2,87), ma sono anche alte le chance per un Papa giovane (al di sotto dei 65), ipotesi data a 3,62. Un Pontefice ultra 75enne pagherebbe invece 5 volte la posta. Per quanto riguarda la nazionalita', l'Italia e' in testa a 1,80, seguita dall'Africa e da Centro e Sud America (4,00). Gli Usa sono a 11,00.     Infine si gioca anche sull'ipotesi che il prossimo Papa segue l'esempio di Benedetto XVI, e decida prima o poi di rassegnare le dimissioni. Un'eventualita' tutt'altro che remota, stando alle quote, viene bancata infatti a 3,50. 
 Le scommesse sul Papa hanno attirato l'interesse di mezzo pianeta. William Hill, il maggiore bookmaker inglese, ha infatti raccolto scommesse sull'elezione in 50 paesi, e a questo punto - informa l'agenzia specializzata Agimeg - stima un volume di gioco superiore al mezzo milione di sterline (circa 600mila euro). William Hill ha aperto anche le giocate sulla data della fumata bianca: un solo scrutinio si gioca a 9,00, a 7,50 due, si scende a 4,00 sia per le tre che per le quattro sedute. Ma l'ipotesi più probabile è che ne servano otto o più, si gioca a 3,75. Per quanto riguarda i cardinali favoriti, in testa c' è Angelo Scola a 3.25, seguito Peter Turkson, a 4.50.  
   
