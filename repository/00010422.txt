#titolo Bollicine Cruase' per brindare con Umberto Eco a  Fiera dei Libri Antichi e di Pregio - Vino - Terra&Gusto
  MILANO - Il Consorzio Tutela Vini Oltrepò Pavese è partner della Fiera Internazionale dei Libri Antichi e di Pregio in scena dal 15 al 17 marzo a Palazzo Giureconsulti di Milano. Le bollicine del Cruasé hanno accompagnato lla manifestazione, che ha tra i protagonisti testimoni importanti dell’universo culturale internazionale a partire dallo scrittore Umberto Eco. 
Il direttore del Consorzio Tutela Vini Oltrepò Pavese, Matteo Marenghi, spiega il senso della partnership: “Il vino è cultura. Una cultura millenaria che rappresenta, nel nostro Paese soprattutto, uno degli elementi più forti della nostra stessa identità. Viene pertanto facilissimo e naturale – ricorda Marenghi - l’abbinamento con il  fascinoso mondo dei libri, in specie di quelli antichi, che sono ognuno testimonianza preziosa del pensiero dell’uomo e della sua volontà di condividerlo. Per questo il Consorzio – conclude – è assolutamente lieto di brindare, con il Cruasé, al mondo dei libri e soprattutto alla prestigiosa platea dei suoi cultori”.  
