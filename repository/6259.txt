#titolo Londra e Parigi care a febbraio - In Europa - In Viaggio
  ROMA - Gli eventi di febbraio, Carnevale e San Valentino, porteranno molti italiani a spostarsi per il fine settimana, ma con l'incognita del maltempo. L'Osservatorio del motore di ricerca hotel trivago.it ha analizzato l'andamento dei prezzi hotel in Italia ed Europa: Londra aumenta i prezzi degli hotel del 4% e risulta la metropoli più cara del vecchio continente, mentre le capitali del Sud Europa come Atene, Lisbona e Madrid rimangono sotto i 100 euro a notte. Tra le mete italiane, sono molto convenienti le città termali ma anche quelle più romantiche come Roma e Verona, in aumento invece le mete sciistiche. 
Nel mese clou per la stagione sciistica 2012/2013, la regina dell'alta quota - Cortina d'Ampezzo - aumenta i prezzi degli hotel del 25% e una notte in camera doppia costa 267 euro. Anche Courmayeur e Livigno aumentano i prezzi rispettivamente del 5% e 9%.  Altra protagonista delle vette innevate, Madonna di Campiglio, subisce una flessione del 10%.      Venezia e Viareggio, infine, festeggiano il Carnevale con un aumento del 29% e 12%. I prezzi delle stanze nelle strutture veneziane costano in media 152 euro, mentre a Viareggio si scende a 113 euro a notte.  
