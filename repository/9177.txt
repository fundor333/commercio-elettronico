#titolo Taglia ciocche a donne su bus,denunciato - Emilia Romagna
     (ANSA) - BOLOGNA, 12 MAR - Sentiva 'un desiderio
irrefrenabile di tagliare capelli a giovani donne'. Si e'
giustificato cosi' un metalmeccanico barese di 40 anni,
denunciato a Bologna dalla polizia che lo ha trovato in possesso
di tre paia di forbici da parrucchiere e due ciocche di capelli
femminili. L'uomo e' stato bloccato in Piazza Costituzione, nel
quartiere fieristico, dove gli agenti del commissariato
Bolognina erano impegnati in un servizio antiborseggio in
occasione del Cosmoprof, la kermesse della cosmesi.
