#titolo F1:Australia, rinvio qualifiche a domani - Altri Sport
     (ANSA) - ROMA, 16 MAR - Si decidera' domenica mattina alle 11,
ora locale (l'una di notte in Italia), la pole per il Gp
d'Australia, prima prova del Mondiale 2013 di F1, a poche ore
dal via della gara. Dopo lo stop al termine della Q1, la
direzione corsa ha preso la decisione a causa del persistere
della pioggia. Il miglior tempo e' stato segnato da Rosberg
(Mercedes) con 1:43.380, davanti a Alonso (Ferrari, 1:43.850),
Grosjean (Lotus), Perez (McLaren). Sesto tempo per Massa
(Ferrari) e settimo per Vettel (Red Bull).
