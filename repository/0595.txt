#titolo GLI SFIDANTI Huntsman, l'outsider che viene dalla Cina - Mondo
Milairdario, mormone come Romney, padre di ben otto figli, Jon Huntsman punta a scompaginare i giochi ed essere un'alternativa credibile alla terzetto che oggi e' al comando dei sondaggi tra i repubblicani, formata da Romney, Cain e Perry.  
 Nato a Palo Alto, California, nel marzo del 1960, governatore dello Utah tra il 2004 e il 2009, Huntsman, punta a sfidare il suo ex datore di lavoro, visto che lo stesso Barack Obama nel 2009 lo nomino' ambasciatore americano in Cina, un ruolo chiave tenuto conto delle strettissime relazioni, non solo economiche, tra Washington e Pechino. E Jon, dopo aver gestito quello che ormai da anni gli osservatori hanno ribattezzato il G2, a sorpresa, qualche mese fa, s'e' dimesso dal suo incarico diplomatico per giocarsi le sue carte nelle fila del partito repubblicano.  
 Puntuale nelle sue osservazioni, preparato e sorridente, ha fatto sempre una buona impressione nei cinque dibattiti tv che sinora hanno animato la competizione tra candidati alla nomination repubblicana.  
 Tuttavia, malgrado i suoi modi eleganti, Huntsman non e' riuscito ancora a bucare il video e a lasciare il segno in questo scorcio di campagna elettorale.     Nelle sue frequenti comparsate tv, ostenta una grande abilita' nel suonare il piano. Ma soprattutto nel parlare il mandarino.  
 Peccato che l'implacabile Slate.com, un noto sito di approfondimento e di raccolta di notizie, abbia mostrato che tutto sommato non e' che parli cinese cosi' bene come va dicendo. Di recente, alcuni interpreti, hanno scoperto molti errori nelle sue esibizioni linguistiche.    Ma, stretto dai pesi massimi che da tempo si stanno dando battaglia, non sara' per questo particolare che l'ex ambasciatore Huntsman avra' vita difficile nella competizione durissima per la nomination repubblicana.  
