#titolo Dalla caccia ai piaceri, fascino e segreti in Reggia Venaria - In Viaggio
  Era il luogo del piacere e della caccia, voluto a meta' del Seicento dal  duca Carlo Emanuele II di Savoia . 
   
 Un esempio di grandeur architettonica, un imponente edificio contornato da un enorme parco con raffinati  giardini. 
   
 Ha attraversato i secoli e subito le conseguenze degli eventi che li hanno caratterizzati, come i  saccheggi durante i conflitti, restando infine praticamente abbandonata fino agli ultimi anni del  Novecento. Dopo otto anni di restauro, nel 2007 e' tornata allo splendore di un tempo. 
   
 E' la  Reggia di Venaria , la  residenza Savoia  che costituisce la culla di alcune delle principali  espressioni del barocco europeo. 
   
 Il  Salone di Diana  - progetto di  Amedeo di Castellamonte  - la  Galleria Grande , la  Cappella di  Sant'Uberto , la  Citroneria  e le  Scuderia Juvarriane . Il tutto in un edificio di 80mila metri quadrati di  superficie, che diventano di 950mila con i suoi giardini, oggi rinnovati insieme al nuovo  Potager Royal . 
   
 Oggi, con oltre 2,6 milioni di presenze a quattro anni dalla apertura, e' il quinto sito culturale piu'  visitato in Italia ed e' stata dichiarata dall' Unesco Patrimonio Mondiale dell'Umanita' .  
