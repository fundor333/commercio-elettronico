#titolo Ue: studenti Erasmus devono votare - Giustizia e diritti civili - ANSA Europa
  BRUXELLES - La Ue ''sostiene gli sforzi dell'Italia affinchè gli  studenti Erasmus non siano discriminati  e possano votare'': lo ha detto oggi un portavoce della Commissione europea. 
   
 La commissaria Ue all'educazione Androulla Vassiliou, ha affermato il suo portavoce, ''sostiene con forza'' e ''accoglie con favore'' tutti gli sforzi fatti per  ''trovare una soluzione'' , pur riconoscendo che le regole per il voto sono una ''competenza nazionale''. Gli studenti erasmus sono infatti cittadini come tutti gli altri e non devono quindi essere discriminati. 
   
 Soprattutto, per Bruxelles non deve essere posto  nessun ostacolo alla mobilità  e a chi si trova all'estero per motivi di studio o formazione professionale. Nel mondo odierno, ragiona Bruxelles, e' facile trovare soluzioni che consentano a tutti di esercitare il proprio diritto di voto senza discriminazioni, e non solo ad alcune categorie di cittadini come militari, docenti o funzionari pubblici. 
   
   
            
