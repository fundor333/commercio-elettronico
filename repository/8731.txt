#titolo A Iren 100 mln per investimenti su reti - Energie Tradizionali - Ambiente&Energia
 
            
            MILANO - Iren, multiutility di Torino, Genova e dei comuni
emiliani, ha ottenuto dalla Cassa Depositi Prestiti un
finanziamento di 100 milioni di euro della durata 15 anni a
supporto del piano industriale 2013-2015 e, in particolare,
degli investimenti sulle reti di distribuzione del gas e
dell'energia elettrica. Lo rende noto Iren spiegando che la Cdp
ha ritenuto gli investimenti ''coerenti'' con la sua missione di
sostenere programmi infrastrutturali ''a sostegno della crescita
del Paese''.
