#titolo Italia 150: Chiamparino presidente Comitato Torino - Italia 150
Il sindaco di Torino,  Sergio Chiamparino , e' il nuovo presidente del  Comitato Italia 150 , organizzatore dei  festeggiamenti torinesi per i 150 anni dell'Unita' d'Italia. 
 Subentra al presidente della Regione Piemonte,  Roberto Cota , come previsto al momento della costituzione del  Comitato, nel maggio 2007. 
 I presidenti di Regione, Provincia e Comune si sono infatti alternati ai vertici del Comitato Italia 150,  mantenendo ciascuno la carica per un anno.    Prima presidente e' stata l'allora governatrice del Piemonte,  Mercedes Bresso . Nel 2008 e' stata la volta di  Chiamparino, seguito nel 2009 dal presidente della Provincia di Torino,  Antonio Saitta . Poi il giro e'  ricominciato con Bresso, sostituita da Cota dopo le elezioni regionali 2010. 
 Nel 2011, anno delle celebrazioni, era previsto che la presidenza di turno toccasse al sindaco di Torino. 
 Con la presidenza Cota, il Comitato e' stato riorganizzato con l'introduzione nell'organigramma di  Beppe  Cortese , capo della segreteria del presidente della Regione, nel ruolo di direttore della comunicazione.  L'organigramma inoltre e' stato rivisto, inserendo alcuni dirigenti dei tre enti locali come responsabili  operativi dei diversi settori.  
