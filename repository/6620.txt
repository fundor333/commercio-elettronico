#titolo Amianto: Gorizia, pm chiedono 70 anni - Friuli Venezia Giulia
     (ANSA) - GORIZIA, 11 MAR - I pubblici ministeri di Gorizia,
Luigi Leghissa e Valentina Bossi, hanno avanzato 13 richieste di
condanna, per 70 anni di carcere, nella requisitoria del
maxiprocesso per le morti da amianto ai Cantieri navali di
Monfalcone. L'accusa ha chiesto la condanna tra gli altri degli
ex presidenti di Italcantieri Giorgio Tupini e Vittorio Fanfani,
dell'ex presidente del cda, Enrico Bocchini e dell'ex direttore
generale Corrado Antonini. Per 25 dei 40 imputati i pm hanno
richiesto l'assoluzione.
