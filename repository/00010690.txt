#titolo Allerta meteo per vento e mareggiate - Toscana
     (ANSA) - FIRENZE, 16 MAR - Un avviso di criticita' moderata per
mareggiate e vento sulle zone costiere della Toscana, a partire
dalle ore 12 di domani fino alle ore 18 di lunedi'. E' l'allerta
meteo emessa dalla Sala operativa unificata permanente della
Regione sulla base delle previsioni meteo. Sono previsti forti
venti meridionali - in particolare di scirocco - con raffiche
fino a burrasca sull'Arcipelago e sulle coste, a partire dalla
tarda mattinata di domani, con conseguente possibilita' di
mareggiate.
