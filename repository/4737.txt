#titolo Acqua: termina festival, 25 mila presenze in 5 giorni  - Acqua: Dalle Regioni - Ambiente&Energia
  Con l'ultima giornata dedicata ai convegni e con la  Notte Bianca,  il  Festival dell'Acqua  promosso da  Federutility  si avvia a salutare la città Genova che ne ha ospitata la prima edizione (4-10 settembre 2011) 
   
 Numeri di tutto rispetto per il Festival: 40 appuntamenti, 120 relatori, 200 tecnici coinvolti per 25 mila spettatori tra convegni ed eventi artistici e culturali. Particolare soddisfazione è stata espressa dal vicepresidente di  Federutility Mauro D'Ascenzi  che ha sottolineato come il Festival "abbia introdotto un metodo di pensiero nella discussione sull'acqua, che ha portato a punti di convergenza tra chi pensa l'acqua in modo diverso" Il festival però ha ancora in serbo una sorpresa: è la  Staffetta dell'acqua , con un 'idroforo' d'eccezione. Il grande  Pietro Mennea  con una borraccia simbolo dell'acqua di rubinetto, attraverserà l'Italia per sensibilizzare l'opinione pubblica sul rispetto delle risorse idriche. La staffetta verrà seguita dalla trasmissione radiofonica  Caterpillar  tutti i giorni su  RadioRai Due . La prima tappa è prevista per martedì 13 settembre, a Reggio Emilia. Da qui, la borraccia prende il via per raggiungere Torino il 14 settembre, Venezia il 19, Assago il 22, Ancona il 26 e Firenze il 29 settembre. In ottobre, la borraccia sarà a Potenza il 3, Palermo il 5, Milano e Udine il 12 ottobre e infine il 17 ottobre a Roma.  
