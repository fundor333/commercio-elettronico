#titolo Rifiuti:Rinaldi, rapporto Pe valido,parole Clini strumentali - Altre news - ANSA Europa
     (ANSA) - BRUXELLES, 21 FEB - Non e' vero che il rapporto
della missione europarlamentare in Lazio e Campania dello scorso
ottobre sia ''superato dal decreto del 3 gennaio'' come
affermato ieri dal ministro dell'Ambiente, Corrado Clini. La
posizione sarebbe anzi una ''strument5alizzazione a fini
elettorali''. Lo denuncia in una nota il capogruppo Idv al
Parlamento europeo, Niccolo' Rinaldi, secondo il quale xle
parole del ministro sono ''l'ennesima dimostrazione di come in
Italia le autorità preposte ignorino l'Europa''.    ''Come fa il ministro a dire che la posizione votata
all'unanimitá dall'europarlamento sia superata dal suo decreto?
- scrive Rinaldi - Peraltro, non ci risulta affatto che il
decreto di Clini chiuda nel Lazio la discarica di Malagrotta e
non apra quella di Monti dell'Ortaccio, richiesta invece
espressamente contenuta nel Documento approvato ieri in Europa,
ne' tantomeno Clini ha sollecitato il trasferimento del
contestatissimo impianto Ama di Villa Spada a Roma''.    ''Trovo grave - conclude l'europarlamentare - il fatto che un
ministro della Repubblica tenti di strumentalizzare a fini
elettorali una vicenda così delicata''. (ANSA).
