#titolo L'italiana Ensoli nel Consiglio Scientifico dell'Erc - Ricerca e Istituzioni - Scienza&Tecnica
  C'e' anche l'italiana Barbara Ensoli, dell'Istituto Superiore di Sanita' (Iss), fra gli otto nuovi membri del Consiglio Scientifico, l'organo di governo del Consiglio Europeo della Ricerca (Erc). La decisione, informa la Commissione Europea, e' stata adottata nell'ambito di un programma di rinnovamento che prendera' il via all'inizio del 2013. I nuovi membri resteranno in carica fino alla fine del prossimo anno. 
Con Barbara Ensoli sono stati nominati: Klaus Bock, della Fondazione danese per le ricerche; Athene Donald, dell'universita' di Cambridge; Nuria Sebastian Galles, dell'universita' Pompeu Fabra; Reinhard Genzel, dell'Istituto Max Planck per la Fisica extraterrestre; Matthias Kleiner,della Fondazione tedesca per la ricerca; Ã‰va Kondorosi, dell'Accademia ungherese delle scienze; Reinhilde Veugelers, dell'Universita' Cattolica di Lovanio.  
Per il presidente dell'Erc, Helga Nowotny, ''il rinnovo di un terzo dei membri del Consiglio Scientifico arriva in un momento cruciale per preparare la transizione al programma Horizon 2020''.  
