#titolo Papa:il San Lorenzo vince con Francisco - Mondo
     (ANSA) - BUENOS AIRES, 17 MAR - Il San Lorenzo, la squadra di
cui Papa Francesco e' tifoso, e' riuscito a imporsi oggi per 1 a
0 contro il Colon, forse anche grazie al nuovo stemma che i
calciatori portavano sulla maglia, in onore al pontefice
argentino. ''Un Santo trionfo'', ha titolato Cancha Llena,
l'inserto sportivo online del quotidiano La Nacion, che pubblica
foto della maglia speciale che in mezzo al petto ha un'immagine
del pontefice, sovrastata dalla scritta ''Papa Francisco''.
