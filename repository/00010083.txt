#titolo Porti: Ap Brindisi, da rivedere le tariffe per gli armatori - Porti e Logistica - Mare
  (ANSA) - BRINDISI, 29 GEN - Il Comitato portuale di Brindisi dovra' esprimersi sulla modulazione delle imposte sul traffico passeggeri richieste agli armatori. Sono infatti venute meno, a seguito della decisione del Tar di Lecce su un ricorso dell'associazione agenti raccomandatari marittimi, cinque ordinanze dell'autorita' portuale emesse dal 2005. Riguardavano i diritti portuali per l'espletamento dei compiti di vigilanza e per la fornitura di servizi di sicurezza previsti dai piani di sicurezza portuali prestati a favore dei passeggeri e dei mezzi che imbarcano e sbarcano dalle navi traghetto 'Ro-Ro', 'ro-pax', catamarani e dalle navi da crociera che fanno scalo nel porto di Brindisi. (ANSA)  
