#titolo Leo Messi - Protagonisti
 "Apoteosi al Camp Nou". La rimonta del Barcellona, che vola ai  quarti di Champions grazie ai quattro gol inflitti al Milan, ha fatto  rivivere l'ebbrezza dei giorni migliori al popolo blaugrana e ora la  Spagna intera è di nuovo ai piedi di Leo Messi. L'argentino,  protagonista della doppietta nel primo tempo che ha mandato ko i  rossoneri, è osannato dalla stampa iberica: "Barca geniale trascinato da  Messi" scrive 'Sport' che in prima pagina sottolinea 'Apoteosi al Camp  Nou'. In attesa della fumata in Vaticano per il nuovo pontefice, a  Barcellona più laicamente si festeggia la 'fumata azulgrana' e lo stadio  che assiste alla "magia di un'altra remuntada storica, come scrive El  Periodico. 
    
