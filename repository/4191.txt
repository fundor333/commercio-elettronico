#titolo Al salone di Ginevra quattro anteprime mondiali da Opel - Prove  e Novit√† - Motori
  ROMA - A conferma dell'impegno nel costante rinnovamento della propria gamma e nell'adeguamento dell'offerta alle richieste del mercato, Opel presentera' al prossimo Salone dell'Automobile di Ginevra quattro anteprime mondiali.  L'inedita cabriolet quattro posti Cascada rappresenta - nell'ambito di questa strategia di crescita - un' interessante alternativa anche per cio' che riguarda il prezzo in un segmento che, afferma Opel, e' dominato da cabriolet medie piu' costose. 
Quando arrivera' nelle concessionarie ad aprile, Cascada sara' a acquistabile a partire da 29.400 euro.  Al vertice della gamma Opel, Cascada e' lunga 4,70 m ed offre tecnologie e dotazioni premium. L'elegante capote in tela si apre e chiude in 17 secondi anche in movimento fino a 50 km/h di velocita'. L'operazione puo' essere fatta anche a vettura ferma con il telecomando. 
Seconda anteprima mondiale di Opel a Ginevra e' la nuova Adam Rocks, una inedita variante di urban crossover della 'piccola' city car di Ruesselsheim. La carrozzeria 3 porte di 3,70 metri di lunghezza e' declinata nella Rocks con proporzioni muscolari e un design piu' deciso, per affrontare la 'giungla urbana'. 
Tra gli elementi forti di questa concept, che prefigura la versione di produzione, le  grandi ruote da 18 pollici, la capote di tela che Opel definisce 'connessa' e dotata di una sua intelligenza. Una speciale app meteo, mostrata sul touch screen a colori attraverso il centro informazioni di IntelliLink, rileva se e' in arrivo un fronte piovoso e inizia preventivamente a chiudere la capote in modalita' completamente automatica. 
La stessa Adam rappresenta l'arma con cui Opel e' tornata dal novembre 2012 alle competizioni automobilistiche con il trofeo rally 'Adam Cup'. A Ginevra verra' esposta la nuova versione rally cup della urban-car Opel costruita in base ai regolamenti FIA R2. I componenti speciali per la carrozzeria provengono dalla linea di prodotti Opel OPC, con chiusure a scatto per il cofano e il portellone e protezioni sottoscocca anteriori e posteriori che sottolineano le qualita' sportive di questa auto da competizione.  Adam R2 monta un motore Ecotec 16V 1.6 litri con fasatura a variazione continua in grado di sviluppare 185 Cv e una coppia massima di circa 190 Nm in configurazione racing. Tra le altre differenze il freno a mano idraulico con sgancio rapido ('fly-off'), le pinze Brembo a 4 pistoncini e la possibilita' di regolazione della pressione di frenata per l'asse posteriore. 
Arriva su Zafira Tourer al Salone dell'Automobile di Ginevra anche il nuovo motore 1.6 CDTI Ecotec. Quello che Opel definisce il ''diesel piu' ecologico nella storia dell'Azienda'' e' dotato della tecnologia ''BlueInjection'' SCR (selective catalytic reduction/riduzione catalitica selettiva) per rispettare le severe normative Euro 6 sulle emissioni. La potenza erogata e' pari a 136 Cv con 320 Nm di coppia massima con consumi che sono contenuti in 4,1 l/100 km ed emissioni di CO2 pari a 109 g/km.  
