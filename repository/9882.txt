#titolo Bif&st, omaggio a Gadda a 40 anni morte - Cultura e Tendenze
     (ANSA) - BARI, 15 MAR - A 40 anni dalla morte Carlo Emilio
Gadda, tra i grandi del '900, rivive in 'Fiamme di Gadda. A
spasso con l'ingegnere' di Mario Sesti, film documentario che
sara' presentato in anteprima mondiale il 17 marzo al festival
internazionale di cinema Bif&st di Bari. Sesti ripercorre la
vita dell''ingegnere letterato' attraverso la rievocazione delle
sue passeggiate romane, punteggiata da testi originali,
testimonianze, animazioni originali e foto, molte inedite. Le
musiche sono di Teho Teardo.
