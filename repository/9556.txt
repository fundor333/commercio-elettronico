#titolo Porti: legge 231 stimolo a responsabilita' sociale imprese - Porti e Logistica - Mare
  (ANSA) - GENOVA, 22 FEB - Uno stimolo alle imprese portuali ad assumersi una maggiore responsabilita' sociale e' il messaggio emerso dal convegno svolto a Palazzo S.Giorgio a Genova per fare il punto sulla legge 231 e su tutte le sue implicazioni. 
''La 231 - sottolinea Alessandro Kaiser, amministratore delegato della Kaiser e Partner, che ha organizzato il convegno - prevede tutta una serie di reati per i quali rispondono le imprese, dalla corruzione alla concussione ai reati societari, alla salute e sicurezza nei luoghi di lavoro. Queste tematiche di reato impongono una riflessione per quello che riguarda il buon governo dell'impresa, che deve farsi parte attiva e determinante nel buon governo, facendo attenzione, ad esempio in ambito portuale, alle tematiche relative a sicurezza e ambiente. 
Da questa giornata - ha concluso Kaiser - deve emergere, quindi, una spinta propulsiva ad assumersi una maggiore responsabilita' sociale per le imprese, per attuare quello che il legislatore ha previsto''. (ANSA).  
