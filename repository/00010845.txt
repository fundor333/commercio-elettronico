#titolo Spinge compagna, che cade dal balcone - Trentino-Alto Adige/Suedtirol
     (ANSA) - MERANO (BOLZANO), 16 MAR - Una spinta forte durante
una lite, tanto da fare cadere dal balcone la fidanzata, che ora
rischia la paralisi per danni alla colonna vertebrale. E'
avvenuto nella notte a Merano, in Alto Adige, intorno alle 3 e
ora la giovane donna, 23 anni, cameriera, e' ricoverata a
Bolzano. Il compagno, 25 anni, disoccupato, e' stato fermato
dalla Squadra mobile della polizia con l'accusa di lesioni
personali gravissime. Di origini kosovare, entrambi hanno
raccontato che stavano litigando.
