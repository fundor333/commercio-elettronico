#titolo Camminare sui monti e in natura aumenta creativita' del 50% - Stili di vita - Salute e Benessere
  Fare 'hiking', ossia camminare in salita in montagna o sui sentieri di parchi naturali, senza avere per le mani ne' un Iphone ne' un computerino o un Tablet, aumenta le capacita' di pensiero creativo sino al 50%. 
La notizia viene da un nuovo curioso studio americano, che ha esaminato 56 individui, divisi in 8 separati gruppi che sono stati inviati rispettivamente nelle montagne e nei campi dell' Alaska, del Colorado, del Maine o dello Stato di Washington. 
I volontari non avevano con se' telefono cellulare, iPad, computer, ne' altri gadget elettronici ed hanno trascorso 4 giorni immersi nella natura. 
Prima di partire meta' dei soggetti, ossia 28 di loro, sono stati sottoposti a test che misurano le attivita' cognitive complesse, come la capacita' di ragionare creativamente o risolvere problemi. 
L'altra meta' dei volontari ha fatto gli stessi test al quarto giorno di immersione nella natura: le loro capacita' creative sono risultate superiori in media del 50% rispetto agli altri. 
Gli autori dell'universita' dello Utah e del Kansas osservano che ''l'esposizione all'ambiente naturale appare avere un impatto sulla corteccia cerebrale pre-frontale la cui attivita' e' associata alla creativita' e al multitasking''. 
''Distaccarsi dagli oggetti tecnologici di ogni giorno come i telefoni e i social media - ha detto l'autore principale, David Strayer, direttore di psicologia all'universita' dello Utah - permette al cervello di riposare e reinstaurare i processi di pensiero creativo''.  
