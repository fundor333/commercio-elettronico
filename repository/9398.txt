#titolo Lite in classe, 16enne in ospedale - Lazio
     (ANSA) - ROMA, 13 MAR - Durante la lezione si e' alzato e si e'
diretto al banco di un compagno sferrandogli un pugno sul volto
procurandogli ferite al naso e allo zigomo tanto da richiedere
il trasporto in ospedale. E' accaduto questa mattina
all'Istituto professionale Sant'Antonio, a Torbellamonaca. 
Protagonisti sono due ragazzi di 15 e 16 anni venuti alle mani
in classe dopo un battibecco sembra per una ragazza. I genitori
dei contendenti, arrivati a scuola, avrebbero poi a loro volta
inscenato una furiosa lite.
