#titolo Arriva Zarafa, Giraffa giramondo - Spettacolo
Dal 4 aprile arriva nei cinema italiani distribuito da Good Films e Nexo Digital il film d'animazione Le avventure di Zarafa. Giraffa Giramondo, diretto da Remi Bezanon e da Jean-Christophe Lie. Realizzato in 150.000 disegni a mano da una troupe di 250 persone in 8 diversi studi di animazione del mondo, narra la storia della prima giraffa ad essere sbarcata in Francia come dono del pascià egiziano per il re francese. Vinicio Capossela ha composto la canzone Zarafa Giraffa ed è doppiatoreIl film ha avuto la nomination al Cesar nella categoria dei film d'animazione. 
 Capossela oltre a comporre la canzone si è cimentato per la prima volta nella sua carriera con il doppiaggio dando voce al personaggio del vecchio saggio che racconta le vicende della leggendaria giraffa. "Ascoltare richiede molta più pazienza e attenzione che narrare -ha dichiarato Vinicio- Una storia non è niente fino a quando non c'é chi la ascolta".  Le avventure di Zarafa. Giraffa Giramondo si apre infatti sotto un albero di baobab dove un vecchio saggio racconta ai bambini seduti intorno a lui la storia dell'eterna amicizia tra Maki, un ragazzino di 10 anni, e Zarafa, una giraffa orfana inviata in dono al re di Francia Carlo X dal Pascià egiziano.  
