#titolo Maro': Di Paola, prospettive positive, confido presto a casa  - Uomini e Mare - Mare
   (ANSA) - ROMA, 28 GEN - Dopo il giudizio della Corte suprema indiana, la situazione dei due Marò trattenuti in India "é notevolmente diversa da prima e ora si aprono delle prospettive molto più positive". Lo ha detto il ministro della Difesa,  Giampaolo Di Paola , che - a margine dell'avvicendamento al vertice della Marina Militare - ha detto di "confidare che presto saranno a casa". 
 L'ammiraglio Giuseppe De Giorgi, nuovo capo di stato maggiore della Marina, dal canto suo si è detto "orgoglioso del comportamento dei due fucilieri e delle loro famiglie. Siamo molto fiduciosi e speriamo per il meglio al più presto". (ANSA).  
