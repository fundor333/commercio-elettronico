#titolo Germania: Miroslav Klose - Le Stelle - Mondiali Sudafrica
  Il gol e' il suo pane quotidiano, un mestiere vero e proprio. Vuole segnare  sempre, contro chiunque, dovunque, in qualsiasi modo: di testa, di piede, in  acrobazia, di rapina, dal dischetto. A lui interessa solo buttare il pallone in  rete. E basta. Non a caso, agli ultimi Mondiali (nel 2006), e' diventato il  primo calciatore tedesco - dopo la riunificazione delle due Germanie - a  conquistare il titolo di capocannoniere in una competizione iridata, sulla scia  della leggenda Gerd Mueller, implacabile cannoniere degli anni '70.   
   Miroslav Marian Klose, nato a Opole (Polonia) il 9  giugno 1978, e' un figlio dello sport: suo padre, Josef, gioco' nell'Auxerre, in  Francia, mentre sua madre Barbara Jez e' stata una buona pallamanista. La sua  presenza nella Nazionale dei 'bianchi' e' da ricondurre alle radici tedesche  della famiglia, poco importa se il superbomber sia nato in Polonia e la madre  abbia vestito la maglia della Nazionale femminile di pallamano polacca.   
    Klose e' il piu' classico dei giocatori d'area di  rigore, decisivo non solo per la spiccata propensione al gol, per il suo modo di  inquadrare la porta, ma anche per come riesce a conquistarsi spazio nell'area  avversaria. Possiede un ottimo colpo di testa ed e' inoltre dotato di grande  astuzia nell'area avversaria: abbina potenza fisica ad opportunismo, senso della  posizione ed un a buona tecnica individuale. Un brutto cliente per qualsiasi  difensore, insomma.  
    Attualmente gioca nel Bayern Monaco allenato  dall'olandese Louis Van Gaal, ma in passato ha indossato le maglie del  Kaiserslautern (5 anni) e del Werder Brema (per 3 stagioni). E' stato  vicecampione del mondo in Corea e Giappone (segnando 5 gol in 7 partite e  risultando secondo solo a Ronaldo), alle spalle del Brasile; vicecampione  d'Europa in Austria e Svizzera, dietro alla Spagna; terzo all'ultimo Mondiale,  disputato proprio in casa. 
    In Nazionale fa il proprio esordio il 24 marzo 2001  contro l'Albania e va a segno dopo soli 17', mettendo subito in mostra le  proprie spiccate attitudini realizzative. Diventa celebre anche per il salto  mortale eseguito dopo ogni rete, un gesto atletico che poi gli sara' proibito da  vari allenatori, per non rischiare l'osso del collo.  
    L'estate scorsa dichiaro' ad un giornale tedesco di  essere intenzionato a seguire le orme del proprio compagno di difesa Lucio,  ingaggiato dall'Inter. Non hai fatto mistero della propria simpatia verso Jose'  Mourinho, con il quale avrebbe voluto lavorare, ma anche nei confronti  dell'Italia (si parlo' anche di un suo passaggio alla Roma).  
    Non ha escluso nemmeno la possibilita' di volare in  Inghilterra, magari al Liverpool. Alla fine, pero', potrebbe chiudere la propria  carrieta dove l'aveva cominciata nel 1999, in Germania. Intanto, ai Mondiali  sudafricani, vuole dimostrare di essere ancora lui il re dei bomber, per  continuare a nutrirsi di gol e per spingere la Germania piu' in alto possibile.  Mou e l'Inter, per il momento almeno, possono aspettare.   
