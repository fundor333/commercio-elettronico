#titolo Range Rover DiWine Award, due eccellenze che si incontrano - Speciali - Motori
  ROMA - Terza tappa a Sorrento dell'edizione 2012 e terzo anno di vita per il Range Rover DiWine Award, concorso che dal 2010, in occasione dei 40 anni di Range Rover, marchio che ha "inventato" il lusso carrozzato Suv, unisce due mondi basati sull'eccellenza, quello dei vini italiani e quello del brand di lusso delle inarrestabili fuoristrada del gruppo Land Rover. Anche nell'edizione 2012 il filo conduttore e' quello del miglior rapporto qualita'-prezzo.     La scelta dei vini, selezionati come sempre dall'Associazione Italiana Sommelier (AIS), viene fatta da una giuria di giornalisti dell'auto in tre tappe che si svolgono nel Nord, nel Centro e nel Sud della Penisola con 6 vini per ogni tappa. Tra questi viene proclamato il vincitore che andrà alla finale annuale. La finale dell'edizione 2012 del Range Rover DiWine Award eleggerà il vincitore tra i tre finalisti a febbraio del prossimo anno. 
Quest'anno, per i vini del nord e' stato scelto il Barolo Villerio Millesimo 2007, per i vini del centro il Baricci Rosso di Montalcino e per i vini del sud l'Etna Rosso 2010 di Graci. 
Vittoria, quest'ultima, combattuto fino all'ultimo voto da L'Atto 2010 delle Cantine del Notaio, ma senza nulla togliere alla qualità e classe di contendenti come il Costa D'Amalfi Furore Bianco 2011 di Marisa Cuomo, il Five Roses 68° Anniversario 2011 di Leone de Castris, il Magno Megonio 2010 di Librandi e il Cannonau Di Sardegna Mamuthone 2010 di Giuseppe Sedilesu.     ''La cultura del vino - spiega Arturo Frixa, direttore Marketing e PR del gruppo Jaguar Land Rover Italia - è profondamente legata al territorio, ne rappresenta la storia e le radici. Per questo motivo è necessaria promuoverla sostenerla quale patrimonio unico e d'inestimabile valore. L'universo del vino, così come quello di un marchio raffinato ed esclusivo come Range Rover, sono molto vicini ed in armonia. I valori del marchio e lo stile di vita Range Rover si ritrovano nel concetto di "slow social" orientato all'eccellenza, al bien-vivre, alla convivialità pacata e moderata".  
