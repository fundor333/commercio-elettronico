#titolo Auto: Vw sfida il mercato, 140 modelli entro 2014 - Industria e Mercato - Motori
  dall'inviata Graziella Marino 
 PARIGI - La crisi morde e certo le prospettive del mercato dell'auto in Europa non sono buone. Ma c'e' chi non ha paura della sfida e decide comunque di investire in nuovi prodotti. E' il caso del gruppo Volkswagen che dal Salone dell'auto di Parigi ha annunciato oggi il lancio di 140 nuovi modelli entro il 2014. 
''Da gennaio ad agosto - ha detto il numero uno Martin Winterkorn - abbiamo venduto circa 6 milioni di vetture. Anche a settembre il livello di ordini Ã¨ stato soddisfacente. Faremo il possibile per raggiungere i nostri target''. "Sperano di venderli, vedremo", ha risposto  l'amministratore delegato di Fiat Sergio Marchionne a chi gli chiedeva un commento sull'offensiva di nuovi modelli di Volkswagen. Per il capo design del gruppo Volkswagen Walter De Silva, invece, e' proprio ''nei momenti difficili che bisogna stringersi, lavorare assiduamente e cercare di fare progetti, perchÃ© quando il mondo si risveglierÃ  da questa brutta situazione dovremo essere pronti. E noi lo saremo". 
Ma il gruppo Volkswagen non e' l'unico a sfidare il mercato. 
Gia' ad Amsterdam qualche giorno fa l'amministratore delegato di Ford Alan Mulally aveva annunciato il lancio di 15 nuovi modelli globali in Europa entro il 2017. Tra le novita' piu' importanti ci sono il restyling della Fiesta, in arrivo da fine anno, la B-Max ad ottobre, e la nuova generazione della Mondeo nel secondo semestre del 2013. Tra i suv, invece, arriveranno la nuova Kuga, in vendita a fine anno, la compatta EcoSport, entro i prossimi 18 mesi, e la 'large' Edge. Altra novita' sara' lo sbarco in Europa della Mustang. 
A Parigi anche il gigante giapponese Toyota ha annunciato la sua offensiva globale. Modello di punta e' sicuramente la nuova Auris, con cui la casa nipponica lancia la sfida nel segmento C in Europa. Arrivera' a gennaio 2013. Poi arriveranno la nuova Rav 4 e la nuova Verso. Ma la vera offensiva e' sui veicoli ibridi. Il piano Toyota ne prevede 21 da lanciare entro il 2015. 
Unico tra i marchi del gruppo Fiat ad annunciare a Parigi un'offensiva di prodotto e' Maserati, che prevede il lancio di tre nuovi modelli entro il 2014 per arrivare ''ad una nuova dimensione, con 50 mila vetture all'anno, entro il 2015''. L'ha detto l'amministratore delegato Harald Wester, precisando che nel 2014 arrivera' ''il nuovo Suv realizzato a partire dal concept Kubang, il cui nome definitivo sara' Levante'', mentre gli altri due modelli arriveranno nel 2013 e saranno la nuova Maserati Quattroporte e la nuova berlina alto di gamma del segmento E, che si chiamera' Ghibli.  
