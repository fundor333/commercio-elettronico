#titolo Corea-Usa, Attacco al potere 'profetico' - Spettacolo
     (ANSA) - ROMA, 12 MAR - ''Trasformare in un batter d'occhio i
regimi marionetta degli Stati Uniti e della Corea del Sud in un
mare di fuoco''. Queste le inquietanti dichiarazioni che
arrivano da Pyongyang, capitale della Corea del Nord, che non ha
mai arrestato la sperimentazione di ordigni nucleari. Il cinema
anticipa sorprendentemente la cronaca con Attacco al potere -
Olympus has fallen in uscita in Italia da Notorious Pictures il
4 aprile: per presentarlo arriveranno Gerard Butler e Aaron
Eckhart.
