#titolo Crisi: Cipro; Morganti, Nicosia si ribelli a Eurogruppo - Economia e lavoro - ANSA Europa
     (ANSA) - BRUXELLES, 18 MAR - ''Mi chiedo come il presidente
di Cipro possa accettare che l'Europa confischi i risparmi di
una vita del suo popolo. Se fossi stato io al suo posto, prima
di andare a 'toccare' i soldi della mia gente, avrei avviato le
procedure di uscita dall'euro''. Cosi' l'eurodeputato toscano
della Lega nord, Claudio Morganti, critica il piano di
salvataggio della Ue per Cipro che considera ispirato dalla
Merkel che, ''per non 'infastidire' il popolo tedesco'', ''ha
pensato bene di rifarsi sui piccoli risparmiatori ciprioti''. L'europarlamentare invita ''il governo di Nicosia si ribelli
alle imposizioni della Ue'' e rileva che, con ''i prelievi
coatti'', ''si crea un precedente pericoloso per altri Paesi in
difficolta', tra cui l'Italia, che potrebbero presto subire la
stessa sorte, con un effetto domino devastante''. (ANSA).
