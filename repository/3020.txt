#titolo Rep. Centrafricana, sono in aumento bambini-soldato - ANSA per UNICEF
  Dall'inizio del conflitto nella  Repubblica Centrafricana , a dicembre scorso, l' Unicef  ha osservato un preoccupante aumento del reclutamento di bambini da parte di gruppi armati nella  Repubblica Centrafricana . 
 Stando a fonti attendibili, i gruppi ribelli e le milizie filo-governative reclutano sempre piu' bambini, ha riferito la portavoce dell' Unicef ,  Marixie Mercado . 
 I bambini piu' esposti sono coloro che hanno perso le loro case, che sono separati dalle loro famiglie o sono stati in precedenza associati a gruppi armati. L' Unicef  non dispone di dati precisi ma prima dello scoppio del conflitto si stimava che circa 2.500 bambini fossero legati a gruppi armati nella  Repubblica Centrafricana . 
 Il  Fondo delle Nazioni Unite per l'infanzia  - ha aggiunto - chiede l'immediata cessazione del reclutamento di bambini da parte di tutti i gruppi armati ed esorta tutte le parti a proteggere i bambini contro l'impatto nocivo del conflitto armato nel Paese.  
