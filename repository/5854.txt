#titolo Cannavaro riconsegna la Coppa - Mondiali Sudafrica
  (ANSA) - JOHANNESBURG - Fabio Cannavaro, capitano della nazionale italiana, e' entrato in campo al Soccer City per riconsegnare la Coppa del Mondo, che dopo la finale Olanda-Spagna verra' data alla squadra vincente di Sudafrica 2010.   L'ingresso di Cannavaro, applaudito dal pubblico e salutato dalle vuvuzelas, e' stato preceduto dalle immagini del trionfo azzurro di Berlino passare sui tabelloni dello stadio Soccer City. 
 Il difensore dell'Italia ha portato la Coppa nel bauletto porta-trofeo appositamente commissionato dalla Fifa alla Louis Vuitton. Successivamente Cannavaro ha aperto il bauletto e mostrato la Coppa alta 36 cm. e tutta d'oro 18 carati al pubblico ed ai fotografi. Poi e' andato al centro del campo e l'ha alzata per un'ultima volta, tra mille flash di macchine fotografiche.  
