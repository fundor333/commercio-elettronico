#titolo Brasile-Italia,tandem contro alluvioni a Rio - Clima - Ambiente&Energia
  RIO DE JANEIRO - Migliorare la gestione dei rischi di inondazioni e frane nello Stato di Rio de Janeiro, attraverso lo scambio di conoscenze tecnico-scientifiche e l'analisi di casi concreti che individuino i migliori procedimenti da realizzare durante queste emergenze in entrambi i Paesi. Questo l'obiettivo del programma di cooperazione tra l'Istituto statale dell'ambiente di Rio de Janeiro (Inea) e il ministero dell'Ambiente italiano, presentato oggi a Rio alla presenza del ministro dell'Ambiente, Corrado Clini. 
Allo scopo sara' avviato un progetto pilota nella citta' di Itaperuna, situata nel bacino del fiume Muriae', colpita da vari disastri idrogeologici negli ultimi decenni. 
Il progetto ha lo scopo di migliorare l'attuale sistema statale di monitoraggio e allarme in caso di smottamenti e alluvioni, grazie allo sviluppo ed uso di un nuovo sistema integrato chiamato 'Flash'. 
L'iniziativa prevede inoltre l'analisi e l'elaborazione di scenari di cambiamenti climatici, la mappatura dei rischi di frane e smottamenti, oltre alla proposta di misure (strutturali e non) di prevenzione e riduzione del rischio.  
