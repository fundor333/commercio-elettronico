#titolo Inghilterra esulta:  'Missione compiuta' - Visto da...
  (ANSA) - LONDRA - Dopo una settimana di critiche velenose, la stampa britannica ritrova i toni trionfalistici delle giornate più felici. La vittoria sulla Slovenia che vale la qualificazione agli ottavi scaccia la paura, riaccende l'entusiasmo: e adesso contro la Germania - orgoglio e speranza.  (ASCOLTA L'AUDIO) 
 "Dagli abissi agli ottavi", scrive il Times; "Missione compiuta", l'apertura del Guardian che esalta l'attitudine e il carattere dei tre leoni, "ordinati e compatti". E anche se Rooney continua a faticare, adesso "Dateci i tedeschi", strilla il Daily Telegraph. 
 Anche per ricordare a Franz Beckenbauer - suggerisce il Daily Mail - che il gioco dell'Inghilterra è più del solito "palla lunga e pedalare". "Defoe si oppone alla sconfitta. E adesso, il nemico!", gli fa eco l'Independent. Domenica sarà "Una nazione di speranza e gloria", per il Daily Express mentre il Sun offre "Un pinta di orgoglio", con riferimento al brindisi tra i giocatori seguito alla qualificazione.  
