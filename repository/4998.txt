#titolo Porti: Puglia, centrale di controllo per merci pericolose - Porti e Logistica - Mare
  (ANSA) - BARI, 14 MAR - La Puglia sta realizzando una centrale di controllo per migliorare la sicurezza della circolazione di merci pericolose nel territorio regionale, mediante la raccolta delle informazioni, il controllo e il tracciamento dei mezzi. 
 ''Avremo - spiega l'assessore regionale alle Infrastrutture e mobilita' - il controllo completo sulle merci pericolose che transitano sul territorio pugliese per prevenire i rischi che il trasporto comporta. Cominceremo dai circa 1000 tir che giornalmente circolano sulle strade della regione, ma poi estenderemo la sperimentazione anche ai treni e alle navi''. 
Grazie al progetto Tramper i soggetti pubblici e privati coinvolti nel processo avranno uno strumento di supporto alla pianificazione e programmazione territoriale, per gestire dinamicamente i rischi (meteo, traffico, incidenti), informare in tempo reale gli operatori del settore, collaborare con gli enti istituzionalmente preposti nella gestione delle emergenze (incidenti, incendi, ingorghi stradali). Il progetto, realizzato da InnovaPuglia (societa' controllata dalla Regione Puglia per la programmazione strategica a sostegno dell'innovazione ICT) e' co-finanziato dal PON Reti e Mobilit√† 2007-2013. (ANSA).  
