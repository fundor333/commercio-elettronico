#titolo Giovani disoccupati in Piazza Miracoli - Toscana
     (ANSA) - PISA, 15 MAR - Protesta del movimento
'Vogliorestare.it' che ha esposto striscioni contro la
disoccupazione giovanile. ''Oggi - dice il movimento di
studenti, lavoratori, giornalisti e ricercatori precari, blogger
- si insedia un Parlamento senza maggioranza, l'unica vera
maggioranza e' quella dei giovani senza lavoro, siamo a quota
38,7%''. I giovani disoccupati si sono concentrati in Piazza dei
Miracoli, Piazza dei Cavalieri, davanti alla Scuola Normale, e
Ponte di Mezzo, davanti al Comune.
