#titolo Gb, no sostegno legale per famiglia infermiera - Mondo
LONDRA - Non avrà un sostegno legale pubblico la famiglia di Jacintha Saldanha, l'infermiera 46enne di origine indiana che si è suicidata lo scorso dicembre a Londra dopo aver risposto alla finta telefonata al King Edward VII Hospital di due dj australiani che chiedevano informazioni sulla salute di Kate Middleton. E' quanto ha rivelato oggi il quotidiano Independent, secondo cui i familiari della donna non sono in grado di pagare un avvocato che li rappresenti nell'inchiesta per far luce sulle circostanze della morte di Jacintha. Senza un legale, i Saldanha temono di non riuscire a controbattere le argomentazioni del team di avvocati messo in campo dall'ospedale londinese.  
