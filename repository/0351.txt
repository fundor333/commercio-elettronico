#titolo Scomparsi due pregiudicati, ricerche - Puglia
     (ANSA) - BRINDISI, 12 MAR - I carabinieri hanno avviato
ricerche dopo la denuncia di scomparsa presentata dai famigliari
di due uomini con precedenti penali, Massimiliano Marino, 34
anni, di Sandonaci (Brindisi) e Luca Greco, 38 anni, di Campi
Salentina (Lecce). Sono stati visti per l'ultima volta il 10
marzo scorso quando dopo essersi incontrati a Campi Salentina si
sono allontanati per andare in un centro commerciale di Surbo a
bordo dell'auto di Marino, una Lancia Lybra blu che non e' stata
ritrovata.
