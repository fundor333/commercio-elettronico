#titolo Peter Schreyer e' il primo presidente Kia non coreano - I Protagonisti - Motori
  ROMA - Peter Schreyer, responsabile del design di Kia, e' stato nominato presidente della Casa automobilistica, il primo dirigente non coreano a salire a questa posizione aziendale. Grazie al lavoro di Schreyer, che ha rivoluzionato il design del brand - si legge in una nota - Kia ha potuto ''trasformare la propria reputazione nel mondo''.     Al team di designer guidati da Schreyer si deve infatti la nuova famiglia Cee'd, l'ultima generazione della Sportage, la Picanto, la Rio ma anche molti modelli venduti solo nella Corea del Sud o in specifici mercati, come la Optima, la K7 e la Quoris. Nel 2013 il portfolio dei prodotti firmati dal suo team si arrichira' della nuova generazione Carens, che affianchera' un'inedita variante sportiva della famiglia Cee'd.     Nato in Germania 56 anni fa, Schreyer e' sposato ed ha due figli. E' entrato in Kia nel 2006 provenendo dal Gruppo Volkswagen, dove ha firmato modelli di successo come la Passat e l'Audi TT.  
