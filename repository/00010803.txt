#titolo Fini: 'Orrido banco vuoto di Berlusconi alla Camera' - Politica
  "Per il futuro prevedo una mia candidatura perché non credo che nel caso di un mandato rappresentativo debba valere un tetto ai mandati". Lo dice il presidente della Camera, Gianfranco Fini, in occasione dell'incontro con la stampa parlamentare per il bilancio della XVI legislatura. 
 "Su Monti ne sapremo di più subito dopo lo scioglimento delle Camere", afferma. "E' noto che sto lavorando alla creazione di un rassemblement che, rifacendosi all'azione del presidente del Consiglio Monti ne auspica un proseguimento che arricchisca la sua agenda con riforme di carattere strutturale". 
 "In questa sede non credo abbia senso rispondere. Di cose orride ne stiamo vedendo molte. Nei banchi di Montecitorio Berlusconi non c'é mai": così Gianfranco Fini, presidente della Camera, risponde ai cronisti che lo interpellano sulle parole di Silvio Berlusconi che ha definito orridi lui e Pier Ferdinando Casini. "In altra sede - aggiunge Fini - si potrà rispondere in un altro modo". 
 "Spero di poter meritare un giudizio positivo e di aver presieduto in modo equo l'assemblea", aggiunge.  
