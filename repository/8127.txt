#titolo Minaccia di sfregiare ex, arrestato - Lazio
     (ANSA) - ROMA, 12 MAR -  I Carabinieri della Stazione di Roma
Appia hanno arrestato un romano per il reato di stalking. La
vittima, una donna di 38 anni, di origine colombiana aveva
deciso di terminare la relazione ma lui l'ha sottoposta stalking
e le ha anche sottratto le chiavi di casa. La donna esasperata
ha chiesto nuovamente all'uomo di restituirle le chiavi di casa
ma lui per tutta risposta l'ha minacciata dicendole di volerle
sfregiare il viso con dell'acido.
