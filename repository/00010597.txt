#titolo Audi, Fabrizio Longo nuovo direttore divisione Italia - I Protagonisti - Motori
  ROMA - Cambio al vertice di Audi Italia. Dal primo febbraio Fabrizio Longo assumera' l'incarico di direttore della divisione Audi, entrando nel team di Volkswagen Group Italia guidato da Massimo Nordio. Fabrizio Longo, 50 anni, laureato in Scienze Politiche alla Luiss di Roma, ha alle spalle una lunga carriera nel settore automotive.      Dal 1987 Longo ha ricoperto diversi incarichi all'interno di Fiat Auto Spa, fino a essere vice presidente Vendite Europa. Nel 2005 e' diventato direttore vendite Mondo della Aprilia. Nel 2006 e' stato nominato direttore commerciale di Toyota Italia e, dopo due anni come direttore vendite di Bmw Italia (2009-2011), e' approdato alla Hyundai Motor Company Italia, dove ha assunto il ruolo di direttore generale. 
Longo sostituisce Michael Frisch che, dopo oltre 5 anni passati alla guida di Audi Italia, assume l'incarico di Head of Sales Western Europe presso la Casa Madre Skoda a Mlada Boleslav.  
