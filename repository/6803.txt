#titolo 'Guadagnati la pagnotta', Capello sotto accusa - Visto da...
   (ANSA) - LONDRA - Tra l'Inghilterra e i suoi tifosi e' rottura: fischi dopo il pareggio contro l'Algeria per i ragazzi di Fabio Capello, una squadra ''senza spinta, velocita'e fantasia'', commenta la stampa britannica. E' bastata meno di una settimana, due sole partite, per ridimensionare due anni di lavoro di Capello, una preparazione ai Mondiali carica di attese e speranze. L'Inghilterra non vince, i supporter protestano e sui giornali critiche per tutti.    ''Una triste Inghilterra bloccata da una modesta Algeria'', titola il Times a proposito di quella che viene definita una ''notte veramente infelice''. 
 Perche' ''l'Inghilterra ''si e'soffocata da sola - scrive il Times - non e' stata colpa dell'Algeria. Si pensava che Capello potesse essere l'antidoto, invece la fiducia nella squadra sembra volata via''. Proprio come la Francia: ''Un gruppo di giocatori di talento senza piano tattico''. Bocciatura senza appello anche per il Guardian (''Lo sforzo dell'Inghilterra produce un pari senza reti'') che sottolinea la frustrazione dei tifosi presenti a Citta' del Capo che hanno viaggiato per oltre novemila chilometri per uno spettacolo meno che modesto. ''Anche battendo la Sloveniamercoledi' i tifosi non saranno risollevati da questo scarsorisultato''. Inghilterra attanagliata dalla paura, secondo ilDaily Telegraph: ''Fattore paura per una nazionale che manca difiducia ed energia''. Piu' duro il giudizio del Daily Mail che,rivolgendosi a Capello, titola: ''Guadagnati la pagnotta, Capello!'', con riferimento al ricco contratto del tecnico italiano, il piu' pagato del mondiale. 
 E ancora: ''Tre Leoni sdentati zoppicano verso un pareggio noioso..e restano in sospeso vicini ad una clamorosa eliminazione''. Nel commento, la dura stoccata a Capello: ''Il portiere e' stato cambiato, ma nient'altro. Non la qualita' del gioco. Non il risultato.Neppure la percezione che l'Inghilterra sia una squadra destinata a promettere molto e raggiungere poco. Anzi, di male in peggio. Una squadra che sembra disintegrarsi sotto la guida di un tecnico che ieri e' parso aver terminato le idee''.  ''Cape Clown!'', sempre riferito al centravanti del Manchester United e alla sua tirata contro i tifosi al triplice fischio finale. Citazione storica di Winston Churchill per il Sun che scrive: ''Mai in una Coppa del Mondo e' stato dato cosi' poco da pochi a cosi' tanti''. Anche in questo caso sistigmatizza la delusione dopo essere arrivati a questi mondiali tra i favoriti. Sempre il Sun si spinge oltre, scusandosi con Sven Goran Eriksson, rivalutato dopo il pari contro l'Algeria.''Sven Goran Eriksson ha raggiunto solo tre quarti di finale.Gli dobbiamo una grande scusa perche' la sua gestione sta per trasformarsi nei momenti migliori degli ultimi 40 anni di calcio inglese'',  
