#titolo Mina e Zanicchi 'rivali' anche in politica - Politica
Mina scende  in campo a favore di Beppe Grillo? Iva Zanicchi parteggia per Matteo Renzi. 'Rivali' anche in politica, le due cantanti. 
 "Corri Forrest, corri," ha scritto Mina sul blog di Grillo incitandolo a continuare la sua scalata alla politica nazionale. "Io sono per Renzi", ha detto Zanicchi, eurodeputata del Pdl, in un'intervista a Radio Radio. "Trovo che sia un signore coraggioso che sta dicendo anche cose importanti, ahimé, non vorrei fosse lui il rottamato anziché il rottamatore", ha aggiunto Zanicchi. "Io - ha spiegato - non sono mica del Pd ma sarei andata a votare Renzi, così si sarebbe messo nell'angolo il vecchio Pci. Ma credo che verrà fuori tra qualche anno". Per fedeltà, il sindaco rottamatore, ha scelto di rimanere nel Pd ma "se faceva un partito io andavo con lui".  
