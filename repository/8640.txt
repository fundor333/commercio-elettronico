#titolo Rimini, Rhex unico salone comparto accoglienza  - Speciali - Terra&Gusto
  RIMINI - Un nuovo evento fieristico per il comparto Hotellerie-Restaurant-Cafe'. Naturalmente, in una delle capitali italiane dell'accoglienza: Rimini. E' Rhex, l'appuntamento che dal 23 al 26 febbraio portera' nella citta' romagnola oltre 500 buyer da tutto il mondo tra convegni, lezioni curate da professionisti internazionali e show culinari. Rhex ha il compito di rilanciare le esperienze di Sia Guest e Sapore in un solo grande appuntamento internazionale che raccogliera' innovazioni, soluzioni e tendenze del mercato offrendo un'importante vetrina per gli espositori dell'industria alberghiera, dell'ospitalita', della ristorazione e dell'intrattenimento.  
Tra le delegazioni di rilievo e' prevista quello di Sbid - The Society of British Interior Design (750 studi di progettazione in tutto il Regno Unito), oltre ad EHMA - European Hotel Managers Association anch'essa presente con una delegazione. La fiera di Rimini sara' inevitabilmente anche l'occasione per una riflessione sulla situazione del comparto in questi anni di profonda crisi economica. In particolare Federalberghi, che patrocina Rhex, organizzera' un convegno, sabato mattina, dedicato a quella che definisco l'insostenibile pesantezza della burocrazia che soffoca le imprese turistiche.  
Ma se queste sono le note dolenti, Rhex dovra' essere anche l'occasione di un rilancio attraverso la valorizzazione delle eccellenze italiane: nelle quattro giornate della fiera e' previsto un calendario di grandi eventi che valorizzano il miglior made in Italy del mondo dell'accoglienza. Rhex Innovation Award, ad esempio, premiera' il tasso di innovazione delle nuove proposte del comparto Ho(tel)re(staurant)cafe' presentate alla manifestazione; la sezione Green Hospitality, invece proporra' nuove soluzioni e servizi energetici per strutture ricettive in un'ottica di sostenibilita'; nell'expo, infine, mostre firmate da importanti designer, con focus per le aree benessere.  
E poi gli eventi, con i mille barman impegnati in competizioni e le lezioni curate da professionisti internazionali; il tentativo di entrare nel Guinness dei Primati con il cappuccino piu' grande del mondo (2500 litri); il premio alla birra dell'anno; e gli show cooking dei grandi chef come Davide Oldani, Massimo Bottura, Sergio Mei, Marco Sacco, Andrea Aprea e Fabrizio Ferrari.  
