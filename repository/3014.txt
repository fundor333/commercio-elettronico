#titolo Sotheby’s mette all’asta due cene con  Ferran Adria' - In Breve - Terra&Gusto
  (ANSA)  - MADRID - Due cene preparate dal guru catalano della cucina molecolare, Ferran Adria', da aggiudicarsi all'asta che sara' battuta da Sotheby' il 3 aprile a Hong Kong e il 26 dello stesso mese a New York.  
Un'occasione da non perdere per tutti coloro che sono rimasti a bocca asciutta, senza poter provare i piaceri de El Bulli, il premiato ristorante del padre della cucina molecolare o tecnoemozionale, potra' rifarsi partecipando alla gara all'incanto.  La base d'asta, 5mila euro per cena, ciascuna per 4 persone. E' il piatto forte delle vendite in cui andranno all'incanto anche la cantina con 8mila bottiglie, l'attrezzatura e i souvenir e ricordi de El Bulli, stimati circa un milione di dollari.  Il ricavato andra' a favore della Fondazione El Bulli, un centro di ricerche culinarie che aprira' le porte in Spagna nel 2014. 
Adria', 50 anni, ha diretto per 27 anni il celebre ristorante a tre stelle Michelin, nella citta' catalana di Roses, nominato migliore del mondo per quattro anni consecutivi nella lista S.Pellegrino World's 50 Best Restaurants, della rivista 'Restaurant Magazine'. (ANSA).  
