#titolo Bimbi Bambino Gesu', Papa 'perche' te ne vai?' - Medicina  - Salute e Benessere
  ROMA - "Papa, perché ti sei dimesso? Mi mancherai", "Caro angioletto, proteggi Benedetto", "Un girotondo di saluti da tutti i bambini del mondo per il Papa più bravo del mondo", "Ricordaci nelle tue preghiere", "Benedetto prega per mia sorella, falla tornare a casa", "Sei il nonno di tutti i bambini". Sono alcuni dei messaggi che i piccoli pazienti dell'Ospedale Pediatrico Bambino Gesù di Roma hanno dedicato nei loro disegni a Papa Benedetto XVI, che il 28 febbraio terminerà il suo pontificato. I disegni, realizzati nel corso delle attività promosse dagli operatori della ludoteca, esprimono le domande, i sentimenti e le preghiere dei bambini in cura presso l'ospedale.  
