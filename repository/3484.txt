#titolo Ragazzi a bordo della crociera letteraria  - In Viaggio
  Giovani studenti a bordo per il primo Festival della Letteratura per ragazzi sul mare, AMare Leggere. Sulla rotta Civitavecchia-Barcellona-Civitavecchia sta per salpare una minicrociera letteraria che, dal 16 al 19 marzo ha fatto il pieno di adesioni da parte di scolaresche e liceali di tutta Italia al festival. Quattro giornate a bordo della Cruise Barcelona animate da diverse attivita' formative per chi da grande vorra' fare lo scrittore, con lezioni del vincitore del premio Andersen Antonio Ferrara, o il fotografo oppure il giornalista. Nelle due notti di navigazione, sia all'andata che al ritorno, l'astronoma Elena Lazzaretto guidera' i baby-passeggeri alla scoperta del cielo stellato. 
 Mentre il 17 marzo verra' illustrata la storia dell'Inno di Mameli attraverso uno spettacolo volto ad approfondire alcuni articoli della Costituzione. L'iniziativa della nave e del primo Festival della letteratura per ragazzi sul mare e' promossa dal periodico Leggere:tutti in collaborazione con Grimaldi Lines, Associazione nazionale Presidi, e Giffoni Film Festival che curera' in particolare il programma cinematografico. Arrivati a Barcellona sono previste numerose visite guidate secondo itinerari specifici per eta'.(ANSA).  
