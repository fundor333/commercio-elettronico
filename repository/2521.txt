#titolo Brasile: Carlos Dunga - Gli Allenatori - Mondiali Sudafrica
  Carlos Caetano Bledorn Verri, meglio noto come Dunga (Cucciolo in portoghese), e' nato a  Ijui' (Brasile) il 31 ottobre 1963 e guida la selezione maggiore brasiliana dal 2006. Prima di intraprendere la carriera tecnica, Dunga e' stato calciatore di altissimo livello internazionale, come testimoniano le due finali consecutive ai Campionati del Mondo: nel 1994, a Los Angeles, Dunga era il capitano del Brasile che conquisto' il titolo a scapito dell'Italia; nel 1998, a Parigi, dovette invece accontentarsi del secondo posto alle spalle della Francia (sconfitta brasiliana per 0-3). 
 Nel suo palmares da giocatore con le selezioni brasiliane anche altri titoli di grande prestigio: 1 Confederation Cup (1997), 2 coppe America (1989, 1997), 1 medaglia  d'argento olimpica (Los Angeles '84), 1 campionato Mondiale Under 20 (1983) ed 1 coppa America Under 20 (1983). Con la  maglia della nazionale verdeoro Dunga ha giocato 91 incontri segnando 6 reti; ai Mondiali (disputate le edizioni di Italia '90, Stati Uniti '94 e Francia '98) Dunga ha disputato complessivamente 18 incontri. Nel corso della propria carriera agonistica Dunga ha militato in vari club, trascorrendo anche 6 stagioni in Italia. Mossi i primi passi nell'Internacional Porto Alegre (dal 1980 al 1984), Dunga ha poi militato in Corinthians (1985), Santos (1986) e Vasco da Gama (dal gennaio al luglio 1987) per poi trasferirsi in  Italia, prima al Pisa (1987/88), quindi alla Fiorentina (dal 1988/89 al 1991/92), per chiudere l'esperienza a Pescara (1992/93). 
   
