#titolo Maro':India,amb. Italia a min. Esteri - Puglia
     (ANSA) - NEW DELHI, 12 MAR - L'ambasciatore d'Italia a New
Delhi, Daniele Mancini, e' stato convocato al ministero degli
Esteri per fornire spiegazioni sulla decisione di non far
tornare i maro' in India alla fine del loro permesso. Lo ha
appreso l'ANSA da fonte diplomatica. Intanto Carlo Noviello,
comandante in seconda dell'Enrica Lexie a bordo della quale
erano Massimiliano Latorre e Salvatore Girone, ha dichiarato a
Radio Capital che non sono stati i due maro' italiani a uccidere
i pescatori ma gli indiani.
