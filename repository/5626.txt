#titolo Giovanni Lo Bianco e' il nuovo AD Volvo Trucks in Italia - I Protagonisti - Motori
  ROMA, 28 GEN - Giovanni Lo Bianco e' il nuovo amministratore delegato di Volvo Trucks in Italia. Lo ha nominato il consiglio di amministrazione di AB Volvo, precisando che Lo Bianco assumera' la nuova carica a partire dal prossimo febbraio quando Marco Lazzoni - attuale Ad di Volvo Trucks in Italia - andra' a ricoprire un nuovo ruolo a Goteborg, sede dell'Azienda.  Lo Bianco, 49 anni e padre di tre figli, e' entrato a far parte del Gruppo Volvo nel 1996 registrando importanti successi professionali e ricoprendo incarichi che gli hanno consentito anche una significativa esperienza internazionale all'interno del Gruppo stesso. Ha svolto il ruolo di retail director  presso la Volvo do Brasil. In seguito, ha ricoperto la carica di direttore generale presso un Volvo Truck Center in Francia e, ultimamente, ha e' stato used trucks export director presso la Volvo Truck France. 
La nomina di Giovanni Lo Bianco - sottolinea il Gruppo svedese nel comunicato ufficiale - ''e' stata una scelta del tutto naturale, dati il suo profilo, la conoscenza del prodotto e la sua lunga esperienza internazionale maturata durante tutto il percorso lavorativo all'interno del Gruppo Volvo''.  
