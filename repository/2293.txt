#titolo Libri: 'Irresistibile nord', sulle tracce dei fratelli Zen - Libri - Mare
  (ANSA) - ROMA, 19 MAR - Venezia, metà del XVI secolo: Niccolò Zen, discendente dei fratelli e mercanti, trova in una casa di famiglia una carta geografica e un diario con la descrizione del viaggio compiuto dai suoi antenati. Lo pubblica: la carta, in pieno Rinascimento, diventa un tassello importante nella mappatura dei confini terra-acqua.  
 Andrea di Robilant  quattro secoli dopo ne fa un libro,  "Irresistibile Nord"  - edito da Corbaccio. Nel suo lavoro, di Robilant riporta in vita la Venezia alla fine del Medioevo e l'inizio del Rinascimento, attraverso una fedele ricostruzione dell'epopea delle carte geografiche e della navigazione nell'età moderna, ripercorrendo i viaggi dei fratelli Zen e la descrizione dei paesaggi alle Orcadi, Far Oer, Islanda e Groenlandia.(ANSA).  
