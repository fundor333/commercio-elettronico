#titolo Acqua: gestori, adeguare tariffe per innovare rete idrica - Acqua: Top News - Ambiente&Energia
  Adeguare le tariffe idriche in Italia per consentire alle imprese d'innovare il servizio investendo sulla rete e regole, tempi certi e risorse per continuare a lavorare. E' questa la richiesta dei gestori idrici al governo scaturita stamani a Genova durante il  Festival nazionale dell'Acqua . 
   
 Tra le società presenti, la  Smat  di Torino con  Armando Quazzo , l' Amap  di Palermo con il suo direttore  Guido Catalano , la società  Metropolitana Milanese  rappresentata dal direttore  Stefano Cetti ,  Hera  con l'ad  Maurizio Chiarini ,  Veolia-Siba  con il presidente  Guido   Turconi  e  Assopompe , rappresentata dal presidente  Alberto Caprari . 
   
 Secondo le società che gestiscono i cicli idrici saranno necessari "più di 50 miliardi di euro nei prossimi anni per investire nella ristrutturazione della rete idrica italiana. E' il cittadino - ha detto Turconi - che deve mettere 5-10 euro in più nelle bollette per consentire gli investimenti nella rete e negli impianti di depurazione. Lo Stato i soldi non li ha - ha concluso il presidente di Veolia -: se non li tirano fuori i cittadini non andiamo da nessuna parte".  
