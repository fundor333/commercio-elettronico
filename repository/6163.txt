#titolo L’Unicef per i bambini - ANSA per UNICEF
L’ Unicef  –  Fondo delle Nazioni Unite per l’Infanzia - e’ la principale organizzazione mondiale per i diritti dell’infanzia. Opera in 156  paesi in via di sviluppo con programmi di assistenza e in 36 paesi industrializzati attraverso i suoi Comitati Nazionali. L’Unicef e’  l’organo sussidiario dell’Onu che ha il mandato di tutelare e promuovere i diritti di bambine, bambini e adolescenti (0-18 anni) in  tutto il mondo, nonche’ di contribuire al miglioramento delle loro condizioni di vita. 
 L’Unicef e’ Premio Nobel per la pace. 
 Dal 1974, e’ operativo il Comitato Italiano per l’Unicef-onlus. 
 Unicef Italia si ispira ai principi della Convenzione sui Diritti dell’Infanzia e dell’Adolescenza e agli Obiettivi di Sviluppo del  Millennio; si articola in una struttura professionale e in una rete di volontari (circa 3 mila) in modo capillare sull'intero  territorio nazionale. 
 La diffusione della ‘’cultura dell’infanzia’’ e il rafforzamento del consenso intorno all’attuazione dei diritti dell’infanzia e  dell’adolescenza sono il principale impegno delle azioni di advocacy dell’Unicef Italia. Impegno che realizza in collaborazione con  istituzioni ed associazioni di volontariato. 
 L’Unicef Italia non riceve fondi dall’Onu né finanziamenti sistematici dal Governo. I fondi raccolti sono esclusivamente di natura  volontaria e provengono da cittadini, aziende e associazioni. 
 I donatori del Comitato Italiano per l’UNICEF sono oltre 2 milioni di persone che, con il loro prezioso sostegno, contribuiscono a  migliorare o a salvare la vita di milioni di bambini e bambine in tutto il mondo.  
