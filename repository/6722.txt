#titolo MUSICA: A LAMEZIA UNICA TAPPA ESTIVA SHOW MASSIMO RANIERI - Turismo Calabria
     (ANSA) - CATANZARO, 26 GIU - Quarant'anni di storia musicale 
raccolti in un concerto. E' lo show che Massimo Ranieri terra' 
il 17 agosto nello stadio di Guido D'Ippolito di Lamezia Terme 
del suo spettacolare tour ''Canto perche' non so nuonare... da 
quarant'anni''.    Il concerto, inserito in ''Fatti di Musica 2010'', la 
ventiquattresima edizione della rassegna del miglior live 
d'autore italiano, ideata e diretta da Ruggero Pegna, e' l'unica 
tappa estiva in Calabria dello show.    Ranieri, che racconta tutta la sua storia accompagnato 
dall'Orchestra e dal suo corpo di ballo, ricevera' il ''Riccio 
d'Argento'' del maestro orafo Gerardo Sacco per ''un milione di 
spettatori'' superato in tre anni da questo suo spettacolo 
antologico.    Un successo che conferma il forte legame tra Ranieri e il 
pubblico italiano. Durante lo show, saranno eseguiti tutti i 
suoi grandi successi, da ''Rose Rosse'' a ''Se bruciasse la 
citta''', da ''Vent'anni'' a ''Erba di casa mia'' e ''Perdere 
l'amore''. Non mancheranno brani del repertorio classico 
napoletano e omaggi ad alcuni grandi artisti italiani e 
internazionali, tra cui l'indimenticabile Mia Martini e Charles 
Aznavour.    Per l'occasione lo Stadio di Lamezia Terme si trasformera' in 
un grande teatro all'aperto con duemila posti di platea sul 
manto erboso ed altri tremila posti nelle tribune coperte. 
(ANSA).
