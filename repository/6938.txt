#titolo GLI SFIDANTI Perry, l'ultraconservatore su orme Bush    - Mondo
Una carriera sulle orme di George W. Bush, quella di Rick Perry, il ricchissimo e ultra-conservatore governatore del Texas che ha lanciato la sua sfida alla Casa Bianca.      
 Nato il 4 marzo del 1950 a Paint Creek, in una zona rurale a 100 km da Abilene, Texas, da una famiglia di rancher, Perry ha ottenuto notevoli successi nella creazione di ocupaizone da quando, nel 2000, e' stato nominato governatore del Texas, dove e' stato eletto tre volte di seguito. Il suo sito titola: ''Se hai bisogno di un lavoro, vieni in Texas''.    Con un passato di capitano di aeronautica e una buona esperienza come manager nell'azienda del padre, Perry e' un evangelico ultra-conservatore, seguace della Tarrytown United Methodist Church, la stessa frequentata da George W. Bush. 
 Fiero sostenitore della pena di morte, durante i suoi mandati nel suo stato sono state portate a termine 234 pene capitali. Nel 2008 diede il suo appoggio alla candidatura repubblicana di Rudolph Giuliani.    Capace di tagliare le tasse e aumentare l'occupazione, strenuo difensore del diritto a possedere armi, Perry e' anche uno dei piu' grandi 'fund-raiser', raccoglitore di soldi, degli Stati Uniti. Nelle sua campagne elettorali ha ottenuto finanziamenti da favola. Oltre 102 milioni di dollari, solo nel Texas.  
