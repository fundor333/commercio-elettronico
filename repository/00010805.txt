#titolo Ristoranti di Roma del Carbonara Club - Libri - Terra&Gusto
  A Roma la carbonara e' una cosa seria. Una passione. Un tormentone, che scatena annosi dibattiti in famiglia e tra i cuochi sull'uso alternativo o complementare di aglio e cipolla, di guanciale e pancetta, e via dicendo. In omaggio a questo gustoso primo piatto nasce nel 1998 il Carbonara ClubÂ  www.carbonaraclub.it  che porta in edicola un racconto di Roma fatto appunto da 'carbonauti'. Per chi vive di carbonara, Roma si puo' visitare in 250 tappe. Tanti sono gli indirizzi recensiti nella seconda edizione della 'Guida 2012/2013 ai ristoranti di Roma selezionati dal Carbonara Club', in edicola (210 pagine, 500 foto, 10 euro), l'unica pubblicazione di buongustai con foto per ciascun locale visitato. 
 Una cartolina allegata invita a 'keep calm and eat carbonara'. I degustatori recensiscono i locali secondo le voci: cucina, carbonara, cantina, ambiente, servizio, rapporto qualita' prezzo, classe di prezzo, valutazione complessiva. Per gli amanti delle sperimentazione si segnala la sezione 'La Famo Strana', citazione di Verdone in chiave mangereccia. Per i piu' curiosi c'e' anche la sezione 'fuori categoria' che annovera ristoranti top class, gastropub, friggitorie, mentre agli esploratori e' dedicata la sezione etnici che nella capitale spazia dagli asiatici ai nord e sudamericani, ma anche svedesi, thailandesi e turchi. Perche', come e' facile intuire, per i fondatori del Carbonara Club, la carbonara e' evidentemente il piatto preferito ma senza preclusioni verso espressioni gastronomiche di altro tipo. Dai qui, il decalogo di un vero carbonauta. Un club aperto a segnalazioni e a candidature per far parte della giuria popolare. 
 Questa la classifica per la carbonara classica. In top five Arcangelo; Che te ne sa; Da Danilo; Grappolo d'Oro - Zampano'; Oste dela Bon'Ora. Si confermano Antica Pesa; Ai due Ponti; I Carnivori; Epoca; Felice; Hostaria Romana; Il Bocconcino; Luzzi; Perilli; Rouge. Le scoperte: 925; Abruzzi; Anatra Grassa; Cesare al Casaletto; Guerrini; La danesina, Molto; Osteria Velodromo; Osteria Monteverde; Sugo.  
