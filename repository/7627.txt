#titolo Wwf, Polonia cambi se vuole ospitare Conferenza 2013 - Speciali ed Eventi - Ambiente&Energia
  ROMA - La scelta della Polonia come Paese ospitante dei prossimi negoziati della Conferenza sul Clima delle Nazioni Unite nel 2013 ''non e' accettabile, almeno fino a quando non modifichera' il suo atteggiamento verso le politiche tese a fermare i cambiamenti climatici'', perche' la nazione ''ha sistematicamente bloccato l'attuazione dell'energia sostenibile nell'Unione europea''. Lo afferma il Wwf in merito alla candidatura della Polonia. 
''La Polonia ha contrastato ogni tentativo di tagliare del 30% i gas a effetto serra entro il 2020, ponendo il veto alle tabelle di marcia verso la decarbonizzazione in Europa entro il 2050, e qui al Summit di Doha impedisce alla Ue di prendere una posizione sull'esclusione dell'uso delle 'assigned amount units', ovvero le quote assegnate a paesi dell'ex blocco sovietico ma mai emesse, nel Protocollo di Kyoto'', sottolinea Mariagrazia Midulla, responsabile Clima e Energia del Wwf Italia, a Doha per seguire i negoziati. 
''Chiediamo  un cambiamento significativo di atteggiamento che si traduca in azioni da parte del governo polacco, smettendo di bloccare le proposte positive dell'Ue'', prosegue Midulla. 
''I polacchi hanno l'opportunita' di reinventarsi come leader del clima. Seguiremo da vicino le loro prossime scelte.  
