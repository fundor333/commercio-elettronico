#titolo Evasione da 8,5 mln, arrestato imprenditore a Trani - Cronaca
  Il legale rappresentante di un gruppo di imprese leader a Trani nel settore della costruzione e vendita di immobili e' stato arrestato dalla Guardia di finanza nell'ambito di un'indagine su una presunta evasione fiscale di 8,5 milioni di euro. I militari hanno sequestrato beni per oltre 2,5 milioni. L'evasione accertata, in termini di Iva e di imposte sui redditi, deriva - secondo le indagini della procura di Trani - da una sistematica sottofatturazione delle unita' immobiliari vendute.  
