#titolo Corsa di Amazon a nuovi domini, critiche - Tecnologia e Internet
NEW YORK - Amazon a caccia di domini nel mirino delle critiche. Due gruppi dell'industria editoriale, Authors Guild e Association of American Publisher, puntano il dito contro Amazon che ha chiesto il controllo di indirizzi che includono '.book', '.author' e '.read'. A loro avviso consegnare un dominio cosi' generico a una societa' privata sarebbe una minaccia alla concorrenza e non dovrebbe essere consentito. 
 ''E' anticompetitivo. Il potenziale per l'abuso e' senza limiti'' afferma Scott Turow, presidente di Author Guild, in una lettera inviata all'Internet Corportation for Assigned  Names and Numbers (Icann), l'organizzazione no profit a cui fa capo la supervisione dei nomi dei domini internet. A criticare la richiesta di Amazon e' anche la catene di librerie Barnes & Noble, secondo al quale concedere ad Amazon tale potere significherebbe ''soffocare la concorrenza nell'industria editoriale, che sono essenziali per il futuro dell'espressione coperta da diritti d'autore negli Stati Uniti''. 
 Amazon respinge le critiche: la richiesta presentata punta a ''trovare nuove e innovative strade, meccanismi e piattaforme per sorprendere i consumatori''.  
