#titolo Rapita a Sofia figlia 're cocaina' - Mondo
E' stata rapita stamattina a Sofia la figlia di 10 anni del presunto 're della cocaina' bulgaro, Evelin Banev, detto 'Brendo'. Il rapimento, secondo quanto riferito dalla radio nazionale bulgara, è avvenuto intorno alle 7.30 nel quartiere residenziale di Boyana. La ragazzina, in viaggio verso la scuola sull'auto del padre, è stata prelevata da tre uomini, che hanno sparato alla schiena all'autista, ora ricoverato in ospedale. Banev è stato condannato a febbraio a Sofia a sette anni e mezzo di carcere per riciclaggio. L'uomo è sospettato anche di aver messo in piedi un'organizzazione criminale specializzata nel traffico di cocaina verso l'Italia, in cooperazione con la 'ndrangheta calabrese e sara' ascoltato nelle prossime settimane dalla magistratura italiana. Su di lui pende infine un mandato di cattura emesso da giudici romeni, che lo considerano la mente di un'associazione criminale che dal Sudamerica trasporta tonnellate di droga verso l'Europa  
