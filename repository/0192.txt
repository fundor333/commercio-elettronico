#titolo NY, il sindaco Bloomberg valuta acquisto del Financial Times - Mondo
Il sindaco di New York, Michael Bloomberg, proprietario dell'omonima agenzia stampa finanziaria, sta valutando un'eventuale offerta d'acquisto per il Financial Times Group, il gruppo che controlla il quotidiano Financial Times (Ft) e il 50% del settimanale The Economist. Lo scrive il New York Times online.    Secondo le stime degli analisti finanziari, il Financial Times Group vale circa 1,2 miliardi di dollari, un obiettivo alla portata della Bloomberg Lp, che ha archiviato il 2011 con un fatturato di 7,6 miliardi di dollari, commenta il giornale.  
