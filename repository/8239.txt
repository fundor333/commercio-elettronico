#titolo Molti progressi per trasformarlo in realtà - Fisica e Matematica - Scienza&Tecnica
  Il computer quantistico  non è ancora una realtà, ma le ricerche in corso in tutto il mondo in questo campo stanno collezionando rapidi progressi verso la realizzazione di questi dispositivi. 
 Il computer quantistico è concepito per eseguire calcoli, come gli attuali computer, ma lo fa utilizzando i fenomeni caratteristici della meccanica quantistica. Se il bit è l’unità che misura i dati nei computer tradizionali, il qubit è l’unità di misura dei computer quantistici.  Il sistema classico infatti si basa su unita' di informazione (bit) i cui valori sono 0 e 1. 
 Nelle regole della fisica quantistica invece queste unita' si chiamano qubit e hanno un comportamento piu' complesso rispetto ai bit. Memorizzati su atomi o molecole, i qubit possono assumere piu' di due stadi: non solo 0 e 1 ma anche stati intermedi e indeterminati diversi da 0 e 1. Questo accade perche' la meccanica quantistica prevede che un atomo o una molecola possano esistere contemporaneamente in piu' stadi. Il principio che sta alla base del computer quantistico, è che le proprietà quantistiche delle particelle possono essere utilizzate per rappresentare strutture di dati, e che il complesso meccanismo della meccanica quantistica può essere sfruttato per eseguire operazioni su tali dati. 
 La prima idea di un computer di questo tipo è stata esposta nel 1982 dal fisico Richard Feynman , ma a dimostrare che computer di questo avrebbero potuto essere realizzati è stato, tre anni più tardi, David Deutsch .  
