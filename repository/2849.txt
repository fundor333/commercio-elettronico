#titolo Giornata distrofia muscolare, no barriere a scuola - Sanit√† - Salute e Benessere
  ROMA - Mai piu' barriere architettoniche, per restituire  ai ragazzi disabili un diritto ad oggi negato, quella di entrare  a scuola con la stessa facilita' dei loro coetanei. 
Sara'  questo il tema principale della nona giornata nazionale per la lotta alla distrofia muscolare, che si articolera' in una serie di eventi nell'arco di due settimane, fino al 31 marzo. 
Nell'ambito della campagna ''Assente Ingiustificato''  dedicata all'accesso e alla qualita' della vita dei disabili nelle scuole realizzata in collaborazione con Cittadinanzattiva, la Uildm, Unione italiana lotta alla distrofia muscolare, raccogliera' infatti dei fondi che serviranno al finanziamento di modifiche strutturali agli edifici e all'acquisto di sussidi didattici. Ci sara' inoltre un monitoraggio degli istituti scolastici sul territorio nazionale, svolto da equipe miste di volontari firmate da Uildm e Cittadinanzattiva. 
Sara' possibile donare acquistando con un contributo minimo di cinque euro  le farfalle della solidarieta', peluche ripieni di ovetti al cioccolato, nelle principali piazze italiane  oppure telefonando  o inviando un sms  al numero 45508.  
