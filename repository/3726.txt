#titolo Peugeot, a Motodays e' di scena nuovo Geopolis300 - Prove  e Novit√† - Motori
  ROMA - Svelato in anteprima mondiale al Motodays 2013, in corso alla Fiera di Roma, il nuovo Geopolis300 MY 2013. Il best seller dei ruota alta Peugeot, che in sei anni ha conquistato oltre 8.300 clienti, arriva in una nuova veste ancora piu' moderna e confortevole. Il family feeling richiama fortemente allo stile delle auto 208, 2008 e 508 con lo scudo anteriore che riproduce le linee delle auto del Leone.      Oltre all'anteriore anche il parafango e' stato totalmente rivisto ed arricchito con inserti satinati o lucidi che ne esaltano le superfici e sottolineano in maniera ancora piu' netta la forza e la raffinatezza di questo due ruote. 
Il cupolino fume' accentua il lato sportivo garantendo grande protezione ed aerodinamicita'. 
La sella, in pelle ed alcantara, e' stata completamente ridisegnata ed arricchita in cofort ed estetica. L'inserimento dello schienale per il conducente e la nuova linea piu' moderna e dinamica accentuano il lato sport chic di questo veicolo, l'altezza della seduta del passeggero ridotta di 10 mm ne facilita' l'accessibilita'.      La ciclistica rimane invariata garantendo manegevolezza, stabilita' e precisione di guida. Il sistema di frenata, progressiva e potente, offre un eccellente feeling apprezzabile soprattutto nel traffico urbano.      Il propulsore 300, monocilindrico quattro tempi, 4 valvole, a iniezione elettronica, fornisce una potenza massima di 22 CV a 7.250 giri ed eroga una coppia massima di 23 Nm a 6mila giri. 
Le ruote da 16'' garantiscono un vano sottosella per un casco jet, il portapacchi integrato ed una offerta di accessori optional incrementano la capacita' di carico.     Geopolis sara' proposto in quattro colori: nero perlato e rosso al lancio, poi da luglio arrivano il bianco perlato ed il grigio titanio.  
