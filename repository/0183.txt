#titolo A Milano il primo hotel Ikea Marriott - In Viaggio
  Marriott e Ikea insieme: un'alleanza per una nuova catena di hotel, in tutto 50 alberghi economici nei prossimi cinque anni in Europa. Lo riporta il Wall Street Journal, sottolineando che l'alleanza dovrebbe essere annunciata oggi. La catena si chiamerà Moxy e Ikea vi investità 500 milioni di dollari. Gli hotel non avranno mobili o il design tipico di Ikea che, invece, propone nuove tecniche di costruzione per contenere i costi. Il primo hotel sarà a Milano e dovrebbe aprire entro un anno. Moxy rappresenta il primo tentativo di Marriott di conquistare i giovani.(ANSA).  Il progetto prevede l'apertura del primo hotel a Milano nel 2014, ma in totale saranno 150 le location programmate in Europa nell'arco di 10 anni. "Vediamo grandi opportunità di espandere la nostra quota di mercato in Europa", ha spiegato in una nota il presidente di Marriott Europa Amy McPherson, aggiungendo che "il nuovo brand spingerà la crescita di Marriott nella regione con l'obiettivo di raggiungere le 80.000 stanze nel 2015"  
