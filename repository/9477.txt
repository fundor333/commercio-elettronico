#titolo A Cigoli arriva il tartufo marzuolo - Toscana
     (ANSA) - FIRENZE, 12 MAR - Una mostra mercato dedicata al
tartufo marzuolo. E' in programma a Cigoli di San Miniato (Pisa)
il 16 e 17 marzo. La rassegna, presentata in Consiglio
regionale, prevede degustazioni e stand eno-gastronomici,
dimostrazioni della cerca del tartufo, un laboratorio per
bambini. La manifestazione celebra i 400 anni dalla morte di
Lodovico Cardi, il Cigoli (San Miniato 1559 &#8211; Roma 1613),
pittore, architetto e scultore. Sono intervenuti il sindaco
Vittorio Gabbanini e il consigliere Giani.
