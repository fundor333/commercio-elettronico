#titolo 'Oscar Pistorius è sull'orlo del suicidio' - Mondo
Oscar Pistorius è "sull'orlo del suicidio", secondo un amico intimo dell'atleta accusato dell'omicidio premeditato della fidanzata Reeva Steenkamp. In un documentario che andrà in onda sulla Bbc3, Mike Azzie, che Pistorius è solito chiamare "zio Mike", descrive l'ex campione come un "uomo distrutto", costretto a vendere molti dei suoi beni e i suoi cavalli da corsa per recuperare il denaro necessario a far fronte alle onerose spese legali. "Parla sempre di Reeva e ci chiede di pregare per lei e la sua famiglia", ha raccontato l'amico che descrive Pistorius come un uomo "che cammina in tondo e non sa dove andare". "E' un uomo distrutto, direi sull'orlo del suicidio, sono molto preoccupato", ha detto lo zio Mike.  
