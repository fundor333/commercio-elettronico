#titolo A Potenza furti nelle case: due arresti - Basilicata
     (ANSA) - POTENZA, 14 MAR - A Potenza due cittadini dell'Est
Europa sono stati arrestati dalla Polizia perche' accusati di
''una serie di tentativi di furto'' fatti in appartamenti del
rione Francioso. Ulteriori indagini sono in corso per accertare
se i due uomini siano responsabili di altri furti commessi in
appartamenti di altri rioni della citta'. Uno dei due arrestati
e' stato anche denunciato per non aver rispettato un
provvedimento di espulsione dall'Italia emesso dal prefetto di
Milano nel 2012.
