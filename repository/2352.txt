#titolo Campane a festa per inizio pontificato - Trentino-Alto Adige/Suedtirol
     (ANSA) - BOLZANO, 15 MAR - Martedi' 19 marzo, per la messa
per l'inaugurazione del pontificato di Papa Francesco, le
campane delle chiese altoatesine suoneranno a festa a
mezzogiorno, per dieci minuti. E' l'indicazione data alle
parrocchie dalla diocesi, come riferisce una nota del vicario
generale, Michele Tomasi. Come ''segno di festa'' si potra'
anche esporre la bandiera papale, mentre fedeli e comunita'
religiose sono invitati a pregare in modo particolare per il
Papa e per la Chiesa universale.
