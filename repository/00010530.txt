#titolo Operazione 'Movida' a Milano, incassi +44% - Economia
MILANO - Con i funzionari dell' Agenzia delle entrate accanto alla cassa, nei locali della 'Movida' milanese, nella notte tra sabato e domenica, gli incassi sono lievitati di oltre il 44% rispetto al sabato precedente. In un caso i ricavi hanno addirittura fatto registrare un segno positivo di oltre il 200%. I funzionari dell'Agenzia - supportati da quelli dell'Inps e dalla polizia locale - sono arrivati molto presto in ristoranti, pub, bar e discoteche di Brera, della zona Navigli, di piazza San Babila e di Corso Como, al fine di verificare il completo giro d'affari della 'Movida' che non conosce sosta fino alle 5 del mattino e neppure defezioni, nonostante la pioggia e il freddo. CosÃ¬ la serata milanese si Ã¨ andata via via animando e le casse dei locali hanno iniziato a lavorare a pieno regime: non uno scontrino fiscale Ã¨ stato omesso. I controlli hanno evitato, per una sera, l'evasione fiscale, ma hanno anche consentito di scoprire diverse irregolaritÃ . In 55 esercizi, per esempio, sono stati riscontrati il mancato aggiornamento dei registri dei corrispettivi e incongruitÃ  con le dichiarazioni presentate ai fini degli studi di settore (per esempio, numero dei beni strumentali comunicati: tavoli, sedie, grandi elettrodomestici). In 33 locali sono stati riscontrati anche 116 lavoratori in nero. 
 "Sono soddisfatto di come l'operazione Ã¨ stata condotta - ha dichiarato Carlo Palumbo, Direttore Regionale dell'Agenzia delle Entrate della Lombardia - soprattutto perchÃ© ci sono stati rivolti apprezzamenti per la professionalitÃ  dei nostri funzionari da parte degli stessi titolari dei locali. In ogni caso, per quanto ci riguarda, si tratta di un'operazione che rientra fra quelle programmate per mantenere un elevato presidio del territorio. La collaborazione e il coordinamento con l'Inps e il Comune, che voglio ringraziare, inoltre, hanno funzionato molto bene". L'assessore al bilancio del comune di Milano Bruno Tabacci ha sottolineato che i controlli in materia fiscale e di rispetto sulla normativa del lavoro "sono necessari per evitare, come ha detto piÃ¹ volte il presidente del Consiglio Mario Monti, che gli evasori 'continuino a dare pane avvelenato ai loro figli'. Le istituzioni devono fare il loro dovere e il Comune di Milano vuole essere in prima fila". 
 Critico con l'operazione 'Movida' il consigliere comunale leghista Matteo Salvini che sul profilo Facebook ha commentato: "Mi sembra che si voglia gettare fumo negli occhi. La settimana scorsa tutti si esercitavano nel 'dagli al tassista', questa settimana va in scena il 'dagli al barista'. Detto questo, lo scontrino va chiesto e i negozianti lo devono dare. L'evasione Ã© un reato, ma in certi casi Ã¨ anche legittima difesa". "Mi sembra - ha spiegato il sindaco Giuliano Pisapia - che non sia stato un blitz, ma un intervento assolutamente comprensibile, molto positivo e doveroso. Di questo devono essere contenti soprattutto i commercianti onesti e chi paga le tasse, come la gran parte dei commercianti e dei milanesi. Chi evade le tasse fa anche concorrenza agli onesti. Non comprendo e considero allarmanti le voci critiche che si sono levate su questa operazione".  
