#titolo Ghana: Sulley Muntari - Le Stelle - Mondiali Sudafrica
  
 Â  
Con il forfait di Micheal Essien, tutto il peso della squadra gravera' sulle sue spalle. Per esperienza, forza fisica (ma anche atletica), affidabilita' e senso del dovere, Sulley Ali Muntari, nato a Konongo il 27 agosto 1984, e' il calciatore ghanese con il palmares piu' ricco e prestigioso. Ultimamente la sua personalissima bacheca si e' arricchita con la medaglia che viene consegnata ai vincitori della Champions League. Dopo il talento purissimo Essien, in una ipotetica scala dei valori, c'e' Muntari, interista non per caso, randellatore di centrocampo, calciatore polivalente, sempre al servizio della squadra e del suo allenatore, che si chiami Jose' Mourinho o Milovan Rajevac poco importa.
 
La vita di Muntari cambia, e non solo dal punto di vista calcistico, quando viene portato in Italia dall'Udinese: e' l'estate del 2002 ed il giovane Sulley (come preferisce farsi chiamare) gioca nel Liberty Professionals, la squadra di Accra, capitale del Ghana. Gli bastano un paio d'anni per diventare una pedina inamovibile dello scacchiere friulano ed in questa sua crescita agonistica un ruolo determinante lo recita Luciano Spalletti, che tenta pure di portarselo alla Roma, ma senza successo. 
 
La societa' giallorossa ci prova anche nel giugno 2007 ad agganciarlo, nella trattativa s'inserisce pure la Fiorentina, invece Muntari finisce agli inglesi del Portsmouth, che pagano all'Udinese una dozzina di milioni; per il giocatore e' pronto un contratto quinquennale. Il ghanese, com'e' suo solito, si mette subito a disposizione della nuova squadra, contribuendo al successo in Fa Cup. L'allenatore Harry Redknapp stravede per il ghanese che, pero', nel luglio torna in Italia, per rispondere alla chiamata dell'Inter, che lo paga 14 milioni. 
 
Il 24 agosto 2008, in occasione della finale di Supercoppa italiana disputata dall'Inter contro la Roma a San Siro, Muntari segna il primo gol ufficiale in nerazzurro e porta il proprio contributo al successo finale della squadra. Ma non e' tutto oro quello che luccica. L'innata irruenza che lo contraddistingue porta qualche volta Muntari a rendersi protagonista in negativo, come nell'ultima sfida persa dall'Inter a Catania, dove e' riuscito a rimediare due cartellini gialli in poco piu' di un minuto per avere commesso 2 falli. Con l'Inter ha finora vinto una Champions League, 2 scudetti, una Coppa Italia, ed una Supercoppa italiana. 
 
Dal 2002, Muntari indossa la maglia della Nazionale ghanese che per la prima volta ha partecipato ad un Mondiale in Germania, nel 2006. Muntari ha segnato anche un gol nella competizione iridata: il 16 giugno 2006, contro la Repubblica Ceca, griffando cosi' nel 2-0 finale. 
 
Il ct dei ghanesi, Rajevac, lo ha escluso dalla Coppa d'Africa 2010 per punizione: il 18 novembre 2009, infatti, Muntari non aveva risposto ad una convocazione in Nazionale per una partita amichevole. ''Prima viene l'Inter'', aveva detto. Come Muntari anche Essien ed Asamoah che, pero', chiesero scusa pubblicamente per il gesto. Muntari non lo fece e pago'.  
