#titolo Michael Caine compie 80 anni - Spettacolo
     (ANSA) - LONDRA, 15 MAR - Non vuole proprio fermarsi, un po'
come il ladro scavezzacollo del film 'Un colpo all'italiana' del
1969. Sir Michael Caine festeggia 80 anni ma non ha nessuna
intenzione di andare in pensione. Due nuovi film, in cui emerge
il suo tipico stile 'british', sono in uscita, e la citta' di
Londra intanto lo celebra con una onorificenza e una mostra.    
Caine e' stato insignito del titolo di 'Freeman of the City of
London', che viene conferito a personaggi famosi e illustri.
