#titolo Aereo fuoripista: Uil trasporti, compagnia gia' denunciata  - Cronaca
   "Siamo impressionati dal numero di avarie e problemi di questa compagnia tanto che io personalmente ho fatto una denuncia sia all'Enac sia all'agenzia nazionale del volo per verificarne la sicurezza. Poi non ne ho saputo più nulla". Così il segretario nazionale Uil Trasporti, Marco Veneziani, commenta su SkyTg24 il fuoripista dell'ATR 72. "La compagnia lascia forti perplessità - continua Veneziani -, speriamo che il servizio venga sospeso immediatamente. Prima di lanciare allarmi però aspettiamo l'inchiesta".  
