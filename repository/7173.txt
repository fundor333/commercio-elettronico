#titolo Presto a Ferrara cassonetti con 'QR code' - Rifiuti & Inquinamento - Ambiente&Energia
  FERRARA - A Ferrara entro fine marzo verranno istallati nuovi cassonetti per i rifiuti, dotati di pannelli informativi e 'QR code'. 
Fotografando il codice a barre con lo smartphone, ci si colleghera' al sito del 'Rifiutologo', la guida di Hera alla raccolta differenziata. Il progetto si chiama 'Decoro urbano' ed e' stato messo a punto dal Comune di Ferrara insieme alla multiutility emiliano-romagnola. 
Il progetto, tra i pochi esistenti in Italia, vuole rendere ancora piu' vivibile e accogliente Ferrara - sottolinea Hera - senza intaccare l'aspetto che l'ha resa famosa come citta' d'arte e patrimonio mondiale Unesco. Cercando, allo stesso tempo, di stabilire un filo diretto con i cittadini.  
