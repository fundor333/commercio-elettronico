#titolo Conto alla rovescia per la discesa di Curiosity  - Spazio & Astronomia - Scienza&Tecnica
  Conto alla rovescia per la discesa su Marte di Curiosity, il rover laboratorio intelligente della Nasa che sta per raggiungere il pianeta rosso. La sua discesa sul suolo marziano e' prevista alle 7,31 (ora italiana) di lunedi' 6 agosto. 
Tutto sta procedendo come previsto, informa la Nasa, e Curiosity, e' su una rotta stabile, entro i limiti necessari per raggiungere il sito di atterraggio. La discesa si svolgera' in quelli che la Nasa ha definito ''7 minuti di terrore'': 
nei quali il veicolo dovra' fare una manovra difficilissima, riducendo la velocita' da oltre 21.000 a poco piu' di 2.000 chilometri orari ed eseguendo in modo autonomo centinaia di operazioni, fino a posarsi sano e salvo sul suolo marziano, pronto a dare la caccia ad eventuali forme di vita sul pianeta.  C'e' grande attesa per questa missione senza precedenti, e negli Stati Uniti decine di citta' si preparano a trasmettere in diretta le immagini della discesa di Curiosity sul suolo marziano, a partire dal maxi-schermo che sara' allestito a New York, in Times Square.  Sara' possibile seguire l'atterraggio di Curiosity anche tramite i social network, come Twitter, Facebook, Google+. La Nasa ha organizzato eventi simultanei anche nei suoi centri di ricerca, come il Goddard Space Flight Center a Greenbelt e il Jet Propulsion Laboratory (Jpl) a Pasadena (Jpl). 
Con Curiosity, su Marte sbarchera' anche un 'pezzo' di Italia, perche' a bordo del rover vi e' un chip che contiene l'autoritratto di Leonardo da Vinci e il Codice del Volo, per iniziativa dell'Agenzia Spaziale Italiana (Asi), Tg della Rai Leonardo e della sua conduttrice Silvia Rosa Brusin, e al Jpl. 
Â   
