#titolo Mafia: veglia interreligiosa a Firenze - Toscana
     (ANSA) - FIRENZE, 15 MAR - Centinaia di familiari delle vittime
della mafia hanno partecipato stasera alla veglia interreligiosa
che si e' tenuta nella basilica di Santa Croce a Firenze per
iniziativa dell'associazione Libera. Alla celebrazione ha
partecipato il vescovo di Fiesole, Mario Meini e, tra gli altri,
anche l'imam di Firenze Izzedin Elzir. Una lunga processione di
familiari delle vittime ha fatto risuonare nella basilica il
nome di ciascuno dei morti per mano della mafia.
