#titolo ANIMALI:IL BACIO MORTALE DGLI SCORPIONI A GARDALAND SEA LIFE - Turismo Veneto
     (ANSA) - CASTELNUOVO DEL GARDA (VICENZA), 18 GEN - A
Gardaland Sea life Aquarium sono arrivati i piu' terribili
predatori delle acque: due pesci scorpione capaci di catturare
le loro prede servendosi di un micidiale ''ballo'' mortale.   Si tratta di due esemplari di Pterois volitans comunemente
chiamati Pesce Scorpione. Il nome racconta gia' molto
sull'indole poco accomodante di queste insolite creature marine
tropicali, davvero spettacolari per la loro bellezza ma pronte a
sferrare attacchi letali a chiunque le infastidisca, uomo o
animale che sia. I due nuovi esemplari provengono dal centro
marino biologico di Weymouth, in Inghilterra, sede centrale di
tutti i Sea life del mondo e si aggiungono agli altri quattro
Pterois volitans gia' presenti nelle vasche di Gardaland Sea
life Aquarium.    I Pesci Scorpione sono completamente ricoperti da
scenografiche spine distribuite su tutto il corpo, quasi una
folta criniera che fluttua sinuosamente nell'acqua in una sorta
di danza e, per questa ragione, vengono chiamati anche ''Pesce
Leone''. Ma il loro aspetto elegante non deve trarre in inganno:
le spettacolari spine pettorali e dorsali sono pericolosi aculei
veleniferi che vengono eretti in situazioni di pericolo e che
non lasciano scampo alle loro ''vittime''. Le spine laterali,
invece, sono utilizzate per accerchiare le prede, spingerle in
un angolo per poi sferrare loro il colpo finale. L'attacco di
questo esemplare, che avviene prevalentemente nelle ore
notturne, puo' essere paragonato, quindi, ad una micidiale
''danza della morte'' senza via d'uscita, un macabro rito che il
Pesce Scorpione  completa aspirando la preda attraverso la bocca
piuttosto ampia, in grado di divorare pesci anche di grandi
dimensioni.    I nuovi arrivati sono stati accolti con grande cura dallo
staff di Gardaland Sea life Aquarium e sono stati costantemente
monitorati sia durante l'inserimento in vasca sia durante la
loro ambientazione. Questa fase, infatti, e' molto delicata
poiche' e' necessario tenere sotto controllo tutti i parametri
vitali, la corretta alimentazione e le reazioni degli altri
pesci territoriali presenti nella vasca che potrebbero
manifestare comportamenti aggressivi nei loro confronti. (ANSA).
