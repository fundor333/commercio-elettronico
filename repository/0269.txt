#titolo Green Building Council, un impegno per rinnovabili - Speciali ed Eventi - Ambiente&Energia
  Al Solarexpo di Verona, imponente e' stato l'impegno di Green Building Council Italia (GBC Italia),  un'associazione no profit, con oltre 500 associati, che si occupa di diffondere i principi dell'edilizia sostenibile. Tra questi figurano anche le energie rinnovabili, ma non solo, poichè GBC Italia promuovere approcci sostenibili olistici e integrati. 
Nello stand al padiglione 10 gli  interessati hanno avuto la possibilita' di ricevere informazioni e aggiornamenti legati al sistema di valutazione della sostenibilita' Leed e  al protocollo per la certificazione degli edifici residenziali GBC Home, presentato ufficialmente a marzo. 
Proprio in occasione  dell'evento fieristico hanno preso il via i nuovi corsi di formazione promossi da GBC Italia, suddivisi in diversi livelli di  approfondimento, che intendono fornire gli strumenti utili dedicati ai professionisti che vogliano intraprendere il percorso, passaggio  fondamentale e obbligatorio per ottenere il titolo di Leed Ap (Accreditate Professional): si tratta di una figura molto specializzata e  competente nel processo di certificazione Leed degli edifici, il cui compito e' quello di guidare il team di progettazione e costruzione  all'ottenimento della certificazione Leed. Tra gli eventi organizzati in occasione di Solarexpo da GBC Italia vanno evidenziati il  seminario ''Green Energy Audit: Audit Energetico Sostenibile. Dalla valorizzazione energetica alla valorizzazione ambientale'' e il  worskhop ''Lo sviluppo del progetto architettonico con gli strumenti della progettazione parametrica ambientale'' promosso in  collaborazione con lo Iuav. GBC Italia partecipa inoltre al workshop internazionale ''Proceed Project'', al focus tecnologico ''Chiusure  tecniche ad alta prestazione energetica'' e al convegno ''Il Patto dei Sindaci e l'edilizia sostenibile: il ruolo strategico dei  Regolamenti Edilizi'', nel quale interverra' il presidente Mario Zoccatelli. In occasione di Solarexpo si e' tenuto l'appuntamento  dedicato alle sezioni territoriali di GBC Italia, le cosidette ''chapters'', con la presenza di segretari, vicesegretari e parte dei  consigli direttivi provenienti da tutta Italia. 
    
