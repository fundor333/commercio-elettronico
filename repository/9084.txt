#titolo Salute:igienisti portano in 22 piazze gesti per denti sani - Stili di vita - Salute e Benessere
     (ANSA) - ROMA, 27 SET - Oltre che per le parti del corpo per
cui i benefici sono gia' conosciuti, il massaggio e' un
toccasana anche per le gengive. Lo affermano gli specialisti
dell'Associazione Igienisti Dentali Italiani (Aidi) che, in
occasione della Giornata internazionale dell'igiene dentale del
10 ottobre sara' in 22 piazze italiane per insegnare la tecnica.    ''La tecnica del massaggio gengivale e' molto semplice -
spiegano gli esperti - e va ad aggiungersi ai quotidiani gesti
di pulizia dentale con spazzolino, collutorio e filo
interdentale. Si sfrega il polpastrello sulla gengiva facendo
piccoli movimenti circolari in senso orario e antiorario sulle
arcate superiore ed inferiore: la pressione circolare sui
tessuti, eseguita in sinergia con lo spazzolamento, ne
incrementa l'effetto detergente e, migliorando la circolazione
sanguigna, ne favorisce l' ossigenazione''.    La campagna 'Tutti in piazza sorridenti vedra' i
professionisti in 22 piazze italiane dal 6 al 14 ottobre. Chi
non li trovera' potra' rivolgersi comunque al numero verde
800.116.331 attivo dal primo al quindici ottobre per parlare con
un esperto. (ANSA).
