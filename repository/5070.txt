#titolo Ford, C-MAX conquista il titolo di veicolo DEKRA dell'Anno - Dalle Aziende - Motori
  ROMA - Riconoscimento per la C-MAX. La vettura ha conquistato il titolo di Veicolo Dekra dell'Anno che premia la migliore affidabilita' dei veicoli europei. Il nuovo rapporto DEKRA (ente indipendente che effettua controlli di affidabilita' sui veicoli usati) si basa su un'analisi condotta su 15 milioni di verifiche in tutta Europa e durata due anni, nel corso dei quali sono state raccolti dati statistici relativi alla manutenzione presso officine e centri di assistenza.      Per misurare l'affidabilita' dei veicoli, - precisa una nota - DEKRA utilizza un indice che permette di individuare quei guasti che si verificano con maggiore regolarita' in alcuni modelli, escludendo tutti quelli causati dalla scarsa o errata manutenzione. DEKRA effettua controlli e verifiche in base al chilometraggio, in fasce che vanno da 0 a 50.000 km, da 50.001 a 100.000 km, e da 100.001 a 150.000 km, permettendo di valutare l'affidabilita' anche nel tempo. Piu' l'indice DEKRA e' elevato, maggiore e' l'affidabilita' riscontrata.      La Ford C-MAX ha occupato il gradino piu' alto del podio nella categoria monovolume con un indice DEKRA del 97,7%, mentre la Ford Focus ha primeggiato tra le auto compatte con un indice DEKRA del 97,3%. La C-MAX si e' inoltre aggiudicata, ex-aequo con la BMW Z4 e davanti alla Mercedes Classe E, il titolo di Veicolo dell'Anno DEKRA, risultando l'auto con l'indice piu' elevato in assoluto.  
