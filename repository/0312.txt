#titolo Macroregione nord: Fontana, bisogna agire in concreto su Ue - Altre news - ANSA Europa
     (ANSA) - BRUXELLES, 27 FEB - ''Il successo di Roberto Maroni
in Lombardia e' notizia di ieri, ma in Europa si inizia gia' a
parlare di macroregione in termini concreti'', Lorenzo Fontana,
leader del Carroccio a Bruxelles, ha effettuato un primo giro di
consultazioni con le strutture preposte: l'obiettivo e' quello
di coinvolgere le rappresentanze in Europa di Veneto, Lombardia,
Piemonte e Friuli-Venezia Giulia, per mettere in pratica in
tempi brevi, una strategia concreta per le regioni interessate.    ''Adesso che le regioni del Nord sono in mano alla Lega -
spiega Fontana - bisogna agire con pragmatismo su Bruxelles. Se
Roma e' rimasta per troppo tempo sorda alle istanze del Nord, e'
arrivata l'ora di battere i pugni e confrontarsi con un nuovo
interlocutore, quell'Ue che vogliamo riformare, non abolire''.    Analizzando l'esito complessivo della tornata elettorale,
Fontana chiarisce: ''Per la Lega Nord, la perdita di voti si
compensa con la vittoria conseguita in Lombardia. Sapevamo che
l'alleanza col Pdl ci avrebbe penalizzati in termini di
consensi, come avevo avuto modo di anticipare prima del voto. Tuttavia, l'obiettivo era di conquistare il Pirellone per
potersi approcciare a Bruxelles in maniera piu' credibile,
parlando a nome delle regioni del Nord con una sola voce''. (ANSA).
