#titolo Neve su Piemonte e Torino, fino a domani - Piemonte
     (ANSA) - TORINO, 17 MAR - Domenica mattina sotto la neve in
Piemonte. L'attesa perturbazione nordatlantica sta facendo
nevicare su tutta la regione. Imbiancata anche Torino.    Le precipitazioni piu' diffuse, secondo Arpa Piemonte, sulle
Alpi Liguri, Marittime, Appennine e Lepontine, dove la neve
potrebbe raggiungere il mezzo metro a 1.000-1.500 metri. Neve
anche in pianura, dove se ne prevedono dai 5 ai 10 centimetri.   Il maltempo dovrebbe proseguire fino a domani pomeriggio,
quando e' previsto un miglioramento.
