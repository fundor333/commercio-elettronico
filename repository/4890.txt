#titolo Non solo il polpo Paul, ecco lo zoo dei pronostici - Mondiali Sudafrica
  ( di Francesco Pauri ) 
 (ANSA) - ROMA - Oberhausen e' una cittadina mineraria della Germania nei pressi di Duisburg. Per chi ancora, per scelta o costretto, attraversa l'Europa in treno non e' una citta' qualsiasi. In tanti, aspettando in stazione, avranno sentito l'altoparlante annunciare un treno internazionale la cui destinazione ultima era proprio Oberhausen. Nell'aprile scorso, quando il vulcano islandese Eyjafallajokull ha scaricato sull'Europa la sua prima nube, bloccando quasi tutto il traffico aereo, tanti hanno benedetto quella stazione dalla quale sono riusciti a tornare a casa.  (GUARDA LE FOTO) 
 Da qualche giorno, dimenticate rotaie e trasporti, Oberhausen e' finita sulle pagine dei giornali di tutto il mondo perche' in questa citta' non distante da Duesseldorf c'e' l'acquario dove vive il polpo Paul, quello che mangia sempre il mollusco nella vasca di plexigas con su sistemata la bandiera della squadra che poi vince la partita ai Mondiali, disdegnando invece l'animaletto nella vasca con bandiera della squadra che, puntualmente, perde. Va quasi sempre dalla parte giusta, e siccome basta appena qualche indizio per costruire una prova, Paul e' stato promosso sul campo, anzi nell'acqua, il polpo-indovino che azzecca i risultati dei Mondiali. 
 D'altra parte l'''intelligenza del polpo'' e' nota da sempre e il canale televisivo di National Geographic ne ha tratto un bel documentario scientifico. Ma si sa che la scienza e' ostica e a volte poco entusiasmante, al contrario del calcio, facilissimo da capire per tutti (vince chi manda piu' volte la palla nella rete), figuriamoci per l'intelligentissimo polpo (alternativa binaria: vince la Spagna, perde l'Olanda, indovinarci pero'). 
 Ora, come dopo Van Gogh, forse ormai l'unico olandese rimasto piu' conosciuto di Sneijder, vennero gli imitatori, e come dopo Raffaello e Michelangelo vennero i manieristi: ecco nel loro piccolo, gli imitatori del polpo. In una cittadina olandese, Amersford, sconosciuta ai piu', nel locale zoo Marjo Hoedemaker. il custode, ha deciso di ripetere l'esperimento-polpo prima con un lemure, che tutti sanno essere una scimmia, armato di arance e peperoni rossi (metafora ortofrutticola di Olanda e Spagna) e quello ha mangiato le arance. Poi, non contento, si e' diretto verso il recinto dei cammelli, stavolta con le carote al posto delle arance e gli stessi peperoni. E anche i cammelli hanno mangiato le carote, cioe' Coppa sollevata al cielo a Johannesburg da Giovanni Van Bronkorst. Infine la giraffa George, messa davanti a un pomodoro rosso e un misto di carote e arance. E il lungo collo di George ha scelto quest'ultimo, come d'altra parte in questo periodo molti fanno al bar ordinando un centrifugato (manca solo la mela). Poi il buon Hoedemaker ha condito il tutto chiosando che i pesci non sono molto intelligenti mentre le tre specie di Amersford lo sono in maniera particolare. Con buona pace di National Geographic e della comunita' scientifica. 
Â  
 E siccome non bisogna farsi mancare nulla, gli ultimi pronostici portano la firma, o meglio il verso, del pappagallo Mani, celebrita' di Singapore, e del coccodrillo australiano Harry. Il primo, dopo decenni di maltrattamenti verbali nelle scuole di tutto il mondo:''Che fai, ripeti a pappagallo?'' criticano ancora anche nei licei i professori quando non c'e' un minimo di elaborazione, per una volta preso sul serio, ha sentenziato come i tre dello zoo olandese per Robben e Sneijder; il secondo, Harry il suo nome, 700 chili ben distribuiti, si direbbe, si e' mangiato il pollo con la bandiera spagnola, accodandosi al polpo. Non e' dato sapere se poi si e' pentito del suo pronostico, con quel pianto per il quale e' finito miseramente in un modo di dire  
