#titolo Pneumatici, invernali preferiti ai chiodati a Rallye - Componentistica - Motori
  ROMA - Nuova sfida per Continental. Rompendo la tradizione, che vede l'impiego di pneumatici chiodati, nel Rallye di Montecarlo Hystorique, il costruttore ha deciso di utilizzare nella gara per vetture prive di qualsiasi assistenza elettronica, gli invernali ContiIceContact e ContiWinterContact TS850. 
L'esperimento, voluto da Alberto Bergamaschi, pr di Continental Italia, che si e' offerto come 'cavia', ha tenuto conto che, in una gara di 2500 chilometri a cavallo tra fine gennaio e inizio febbraio su e giu' per i passi alpini, il rischio di trovare superfici gelate, con o senza neve, era estremamente alto. 
Una temperatura mite ed un sole caldo durante i cinque giorni di gara hanno ridotto ai minimi termini l'innevamento stradale, lasciando campo libero a strade pulite attraversate, pero', da pericolosi rigagnoli di neve in scioglimento. 
''Un pneumatico chiodato ha l'handicap di dover cedere parecchio in tenuta di strada ed in frenata se viaggia su terreno asciutto o addirittura bagnato, e questa perdita di prestazioni non e' realmente compensata dalla percezione di vantaggio che si avverte quando si passa sul terreno gelato'' spiega Bergamaschi.     ''Un pneumatico soft compound studiato espressamente per i climi artici, come il ContiIceContact montato sul nostro Maggiolone da 140 cavalli, offre il massimo possibile dell'aderenza su tutti i fondi quando la temperatura scende sotto zero, aggrappandosi con mescola e lamelle anche sui tratti piu' ghiacciati. Quando pero' la temperatura sale sopra zero, per far lavorare in maniera corretta l'assetto della vettura bisogna adeguare le coperture alle condizioni climatiche piu' mitteleuropee. Cosi' noi, nelle fasi di gara che si disputavano di giorno, con il termometro a cavallo tra i 7 e i 2 gradi, abbiamo giocato la carta degli ultimi nati di casa Continental, i nuovi ContiWinterContact TS850, migliorando ulteriormente il vantaggio rispetto a chi era costretto a lottare con la tenuta di strada di coperture che facevano attrito sul suolo asciutto solo con l'acciaio dei chiodi''.  
