#titolo Maltempo, fermi traghetti Napoli-Capri - Top News
     (ANSA) - NAPOLI, 18 MAR - Disagi a Capri a causa del
maltempo. Una violentissima sciroccata, con forti raffiche di
vento e mare agitato, si e' abbattuta dalla scorsa notte
sull'isola, creando notevoli difficolta' alla navigazione. Dopo
l'interruzione degli aliscafi, si registra lo stop anche delle
navi tra Capri e Napoli. Il traghetto Naiade, salpato da Capri
alle 7.05 una volta giunto nello scalo partenopeo ha interrotto
le successive corse annullando la partenza delle 9.
