#titolo Studenti alla Fiera per scegliere futuro - Sardegna
     (ANSA) - CAGLIARI, 12 MAR - Che fare dopo il diploma? Un
rompicapo per molti studenti. Per guidarli verso il loro futuro
si è aperta a Cagliari OrientaSardegna, strumento per la scelta
consapevole del percorso post-diploma. Tre giornate da oggi,
dalle 9 alle 14, alla Fiera di viale Diaz. Sono 61 gli stand, 18
in più rispetto al 2012, presi d'assalto da migliaia di studenti
dell'ultimo, ma anche del penultimo delle superiori. Gli
studenti entrano in contatto con i principali atenei e varie
opportunità di lavoro.
