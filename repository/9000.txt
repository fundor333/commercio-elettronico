#titolo Quote rosa: proposta Ue avanza, superato scoglio parlamenti - Internet e societ√† - ANSA Europa
     (ANSA) - BRUXELLES, 16 GEN - Avanza la proposta Ue per le
quote rosa nei cda. E' stato infatti superato lo 'scoglio' del
veto dei parlamenti nazionali, per cui ora l'iter legislativo
potra' procedere normalmente a Consiglio e Parlamento Ue. Solo
sei parlamenti nazionali (Olanda, Gran Bretagna, Repubblica
ceca, Svezia, Danimarca e Polonia) su 27 hanno sollevato
obiezioni nell'ambito della procedura di sussidiarieta',
totalizzando 11 voti contrari su 54, non abbastanza per far
scattare una minoranza di blocco (fissata a 18 voti) in base a
cui la Commissione Ue avrebbe dovuto rivedere o ritirare la sua
proposta. I parlamenti di tre paesi (Francia, Germania e
Portogallo) hanno invece voluto intervenire esplicitamente a
favore della legge che impone il 40% di donne tra i membri non
esecutivi del board delle societa' private quotate in borsa
entro il 2020 ed entro il 2018 per le partecipate statali. Le
camere degli altri 18 paesi, invece, inclusa l'Italia, hanno
concluso i controlli di sussidiarieta' (introdotti dal Trattato
di Lisbona e in base a cui i parlamenti nazionali possono
decidere chi e' piu' adatto a legiferare in determinati settori)
senza emettere opinioni ragionate. La proposta, avanzata dalla
commissaria alla giustizia Viviane Reding, aveva gia' incontrato
una forte opposizione in seno allo stesso esecutivo comunitario
proprio da parte dei commissari di quei paesi i cui parlamenti
hanno 'sfidato' la Commissione. La presidenza irlandese dell'Ue
si e' ora impegnata a mettere in agenda la proposta al Consiglio
occupazione di giugno.(ANSA).
