#titolo Volvo migliora i modelli S60, V60, XC60, S80, V70 e XC70 - Prove  e Novit√† - Motori
  ROMA - Volvo sta aprendo la strada alla futura gamma di prodotti 'avvicinando' i modelli delle serie 60, 70 e 80 da un punto di vista dell'impatto visivo. Come ha detto Lex Kerssemakers, vicepresidente product strategy & vehicle line management di Volvo Car Group, quello che riguarda questi modelli e' ''il progetto di rinnovamento piu' ampio mai intrapreso nel corso della nostra storia che vede il suo punto centrale nel miglioramento della qualita' e in una grande attenzione per i dettagli.  Le nuove dotazioni delle S80, V70 e XC70 - ha precisato Kerssemakers - si basano sul nostro approccio incentrato sulle persone 'Volvo Around You' una filosofia che contraddistingue Volvo ormai da oltre 85 anni''. Nella S80 i nuovi paraurti creano un effetto di 'distensione' che fa apparire l'auto piu' larga e piu' bassa.  Nuovi anche i proiettori anteriori con luci diurne a Led che conferiscono alla S80 un aspetto piu' moderno. Possono anche essere montati cerchioni da 19 pollici di nuovo disegno che migliorano il look senza alcuna rinuncia in termini di confort. 
Volvo ricorda nella sua nota che la S80 puo' essere acquistara con tre tipi di sospensioni - Confort, Sportivo Ribassato e Four-C (Continuously Controlled Chassis Concept) per appagare ogni esigenza personale.  Nel caso della wagon V70, i designer di Volvo hanno anche allargato le proporzioni della griglia frontale ed hanno aggiunto i proiettori DRL con luci diurne a Led e altri dettagli nelle rifiniture per dare alla vettura un'immagine piu' esclusiva e lussuosa. Rivista anche la parte posteriore che presenta un nuovo paraurti e nuovi tubi di scarico, dettagli cromati aggiuntivi e gruppi ottici ridisegnati. L'auto e' anche disponibile con cerchi di diametro fino a 19 pollici.  Sono numerosi gli elementi stilistici che caratterizzano invece il crossover XC70: la calandra grintosa dalle proporzioni piu' larghe, il nuovo marchio in metallo ingrandito e dettagli come i proiettori Daytime Running Light e i particolari di finitura in acciaio satinato. Disponibili anche i cerchi da 19 pollici. La XC70 si distingue anche per le migliorie apportate ad alcuni dettagli tipici dei fuoristrada, come le piastre di protezione inferiori. Ridisegnati anche i gruppi ottici posteriori.  Anche per le tre varianti della Serie 60 l'intervento sul design ha puntato ad una 'unificazione' del linguaggio stilistico del brand. Il profilo della sezione frontale e' stato modificato con proiettori anteriori dal look piu' deciso, con le nuove le luci per marcia diurna e con una griglia allargata per enfatizzare le linee orizzontali.  Nuove anche le luci a Led in coda, mentre all'interno le migliorie riguardano le tonalita' dei rivestimenti, i nuovi inserti in legno, il rivestimento del padiglione e le cornici in metallo satinato che racchiudono le bocchette dell'aria e i comandi delle luci. Per S60, V60 e XC60 a richiesta e' previsto un nuovo tipo di sedile sportivo.  Nella generazione 2013 delle Volvo di fascia superiore spicca ora la presenza della nuova unita' D2 quattro cilindri a gasolio da 115 Cv che affianca i motori D3 (136 Cv), D4 (163 Cv) e D5 (215 Cv). Con il D2 la Volvo S80 garantisce un consumo record nel segmento: 4,1 litri per 100 km con soli 108 g/km di CO2, un valore - sottolinea la nota di Volvo - che era impensabile in una vettura di queste dimensioni fino a pochi anni fa.  
