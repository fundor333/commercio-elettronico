#titolo Pittella: coinvolgere privati in lotta a malnutrizione - Consumi e consumatori - ANSA Europa
     (ANSA) - BRUXELLES, 05 DIC - Per lottare in maniera efficace
contro la malnutrizione non e' soltanto necessario l'impegno
dell'Ue, ma e' ''fondamentale una rete di collaborazione tra le
istituzioni pubbliche e il settore privato''. E' quanto ha
affermato il vice presidente del Parlamento europeo, Gianni
Pittella, aprendo a Bruxelles i lavori di una conferenza
internazionale organizzata dalla presidenza di turno cipriota
dell'Ue e dalla Pa International foundation. 
   ''L'iniziativa di oggi e' di particolare rilevanza perche'
mira a coinvolgere il settore privato nella battaglia alla
malnutrizione'', ha spiegato Pittella. ''Nel mondo oltre 800
milioni di persone soffrono di malnutrizione e ogni anno muoiono
per la carenza di cibo tre milioni di bambini: una situazione
inaccettabile se messa a confronto con gli sprechi e gli eccessi
alimentari della popolazione del nord del mondo'', ha aggiunto. Grazie a una migliore collaborazione tra settore pubblico e
privato, ha concluso Pittella, sara' possibile ''affrontare
questo problema con maggiore forza e convinzione''. (ANSA)
           
