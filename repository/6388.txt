#titolo Maro': Federazione del mare soddisfatta per licenza - Shipping e Cantieri - Mare
  (ANSA) - GENOVA, 20 DIC - Anche la  Federazione del Mare , che riunisce gran parte delle organizzazioni marittime italiane, da  Assoporti  a  Confitarma,  ha espresso soddisfazione per la licenza concessa ai due maro' italiana.     ''La Federazione del Mare - si legge in una nota - si unisce alle parole di soddisfazione del presidente Giorgio Napolitano e del ministro degli Esteri Giulio Terzi in merito alla licenza concessa dalla Alta Corte del Kerala per il rientro in Italia di Massimiliano Latorre e Salvatore Girone, i due maro' Italiani che potranno cosi' trascorrere le vacanze natalizie con le loro famiglie''.     ''La Federazione - continua la nota - rivolge un ringraziamento al governo e alla diplomazia italiana, impegnati da circa un anno sul tema, ed auspica una positiva e veloce conclusione della vicenda relativa ai nostri due fucilieri''.  (ANSA)  
