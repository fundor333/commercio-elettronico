#titolo Gdf denuncia societa' trasporti, evasi 7 mln Iva - Cronaca
  La Guardia di Finanza di Verona ha scoperto che una societa' di trasporti con sede nel veronese negli anni dal 2007 al 2012 ha totalmente omesso di dichiarare al fisco 14 milioni di euro e di versare l'Iva per circa 7 milioni.    Le indagini delle Fiamme gialle sono partite da uno dei consueti controlli effettuati a contrasto delle frodi nel settore degli oli minerali. 
 Dopo diversi giorni di appostamento i finanzieri hanno sequestrato una cisterna contenente circa 9.000 litri di gasolio destinato ad autotrazione, trovata all'interno della societa' e risultata priva di ogni tipo di autorizzazione fiscale e in ordine alla sicurezza dell'impianto.    Le indagini sono proseguite con approfondimenti di natura fiscale che hanno consentito ai finanzieri di rinvenire a casa del rappresentate legale tutta la documentazione contabile ed extra-contabile, utile per determinare le imposte che non erano mai state pagate. 
 I titolari dell'azienda nel frattempo avevano  denunciato il furto della cisterna e del relativo carburante:  furto mai avvenuto e simulato per coprirne la vendita ad un'azienda con sede in Romania.    Il rappresentante legale della societa' e' stato denunciato per dichiarazione infedele, omessa dichiarazione, occultamento o distruzione di documenti contabili e falsita' ideologica.  
