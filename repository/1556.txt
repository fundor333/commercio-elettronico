#titolo In auto con quintali rame, arrestato - Veneto
     (ANSA) - TREVISO, 12 MAR - Un romeno è stato arrestato mentre
una coppia di connazionali è stata denunciata dopo che,
sull'auto su cui viaggiavano, i carabinieri di Vittorio Veneto
hanno trovato 6 quintali di rame e altri attrezzi da lavoro da
elettricista probabilmente rubati. L'auto è stata fermata per un
controllo a Cappella Maggiore, nel trevigiano. Uno dei tre
romeni ha reagito violentemente aggredendo i militari che, pur
con difficoltà, sono riusciti a immobilizzarlo e ad
ammanettarlo. (ANSA).
