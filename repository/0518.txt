#titolo L'ufficio a letto, aumenta chi non dorme per lavoro - Stili di vita - Salute e Benessere
  (di Agnese Ferrara) 
 Aumenta il numero delle persone che si porta il lavoro d'ufficio a letto, usando cellulari, connessioni wi-fi e tablet.    Una indagine svolta su 1000 impiegati da una company californiana di software, attesta che tutti hanno l'abitudine a rispondere alla e-mail dal letto.    Uno studio condotto su 329 inglesi, invece, ha trovato che un lavoratore su 5 passa lavorando a letto da 2 a 10 ore alla settimana.    Ed una ricerca condotta a New York conferma che l'80 % dei giovani lavoratori di New York City lavora regolarmente dal letto.     Il nuovo fenomeno, ripreso dal Wall Street Journal, interessa soprattutto i giovani, nati e cresciuti con i dispositivi tecnologici e chi ha clienti o colleghi sparsi nel mondo e con fusi orari diversi.    Le industrie di materassi e software si sono accorti della nuova tendenza e si moltiplica l'offerta di cuscini forati porta computer, vassoi da letto per l'ufficio portatile, supporti ergonomici per la schiena e le gambe, materassi piu' grandi fino al 16 % dello standard per lavorarci in due, materassi e reti inclinabili in modo indipendente per non dare fastidio al partner che dorme.     Lavorare a letto pero' acuisce dolori muscolari, ossei e problemi circolatori e provoca l'insonnia.    Secondo i consigli del centro per l'ergonomia dell'universita' del Michigan, e' bene limitare il tempo dedicato al lavoro stando a letto, usare una tastiera staccabile dallo schermo, appoggiata su un cuscino e sostenere gomiti e braccia cosi' da non piegare i polsi mentre si scrive.    Lo schermo deve essere ad altezza degli occhi cosi' da non flettere il collo di oltre 15 gradi.    Un cuscino lombare e per la schiena e' infine necessario per evitare indolenzimenti cosi' come fare una passeggiata almeno ogni ora.  
