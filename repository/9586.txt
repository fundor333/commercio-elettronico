#titolo GIORNO RICORDO: PIETRACUPA, COMMEMORAZIONE INELUDIBILE - Attivit√° Istituzionali Molise
     (ANSA) - CAMPOBASSO, 9 FEB - ''Il 'Giorno del ricordo'
riveste rilevanza nevralgica sul piano nazionale e la sua
commemorazione e' ineludibile a livello storico, di coscienza
collettiva, di comune consapevolezza: ogni anno il 10 febbraio
rimanda la nostra mente e il nostro cuore alle tante vittime dei
massacri delle foibe e all'esodo giuliano-dalmata, rafforzandoci
nell'idea di dover sapere, conoscere, al fine di poter fare ed
esserci con senso di responsabilita' individuale e collettiva e
di impegno civile''. E' il messaggio del presidente del
Consiglio regionale del Molise, Mario Pietracupa, alla vigilia
del Giorno del Ricordo.    ''Solo la memoria storica rappresenta il vero antidoto al
ripetersi di fenomeni e vicende cosi' tristemente tragici -
sostiene Pietracupa - e so bene quanto innanzitutto la scuola,
quotidianamente, tracci punti cardinali in tal senso, al fine di
orientare con obiettivita' e imparzialita' i nostri giovani;
cosi' come altri centri e poli culturali tendono ad attivarsi e
ad assicurare il proprio contributo per consentire momenti di
riflessione comune sul tema. Lo so bene in quanto ogni anno il
10 febbraio, in qualita' di Presidente del Consiglio regionale
del nostro Molise, ho dato incipit o partecipato ad appuntamenti
di commemorazione; quest'anno e' diverso, siamo prossimi a un
altro appuntamento, quello elettorale, sicuramente importante
per il Paese e per la nostra regione. Data la circostanza, mi
appare corretto attenermi semplicemente a questo messaggio
sincero, nel segno della verita' storica, che permette di
stringerci, tutti, intorno a valori condivisi, al di la' e al di
sopra delle scelte di campo che ciascuno ha fatto o fara' in
occasione del voto''. (ANSA).
