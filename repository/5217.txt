#titolo Acqua: E.Romagna,Ato sostituiti da unico organismo regionale - Acqua: Dalle Regioni - Ambiente&Energia
     (ANSA) - ROMA, 28 DIC - In Emilia-Romagna le nove Agenzie
d'Ambito territoriale sono state soppresse gia' dal 2011 (con la
legge regionale 23).    Secondo il sito della nuova unificata Agenzia regionale in
sostituzione degli Ato e' previsto ''un unico Ambito
territoriale ottimale comprendente l'intero territorio regionale
(eventualmente in casi particolari anche comuni esterni
limitrofi al confine regionale) e riattribuendo le funzioni
delle vecchie Agenzie provinciali ad un nuovo organismo pubblico
dotato di autonomia amministrativa, contabile e tecnica,
l'Agenzia territoriale dell'Emilia-Romagna per i servizi idrici
e rifiuti (Atersir), che ha rilevato le funzioni l'1 gennaio
2012''.    La procedura di infrazione sulla depurazione per il
trattamento delle acque reflue urbane in aree con oltre 15.000
abitanti non ha toccato l'Emilia-Romagna. Sono invece stati
adeguati da tempo gli impianti delle tre localita' (Forli',
Castel San Pietro Terme nell'Imolese e Faenza nel Ravennate) che
erano stati indicati tra quelli 'sotto scacco' per la procedura
d'infrazione Ue sugli scarichi in aree sensibili. ''Al momento
della procedura d'infrazione - spiegano dalla Regione - si era
gia' provveduto ad adeguare gli impianti. Per cui nel 2011 la
Direzione regionale Ambiente aveva fornito al ministero
dell'Ambiente tutte le necessarie informazioni per fare le
controdeduzioni all'Ue''. 
(ANSA).
