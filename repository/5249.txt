#titolo Tafferugli a cena Balotelli, sei indagati - Calcio
MILANO - Sei tifosi del Milan sono stati indagati dalla Digos per i tafferugli avvenuti mercoledì sera davanti a un ristorante del centro di Milano dove stavano cenando Mario Balotelli e Adriano Galliani. 
 Durante gli scontri con gli agenti c'era stato un fitto lancio di bottiglie e un funzionario era stato colpito alla testa da un oggetto che gli aveva procurato una ferita alla testa suturata con 5 punti. Lo ha comunicato la Questura di Milano. 
 I sei tifosi individuati, pregiudicati e due dei quali già colpiti da Daspo, il provvedimento di interdizione alle manifestazioni sportive, sono accusati di lesioni aggravate e resistenza aggravata a pubblico ufficiale. Si tratta di Riccardo N., cremonese di 29 anni, Roberto M., 30enne di Como, Luigi B., di 25enne di Piacenza, e dei milanesi Michele C., di 34 anni, Luciano M., di 25, Paolo T., di 34. Gli investigatori hanno trovato nei loro appartamenti gli indumenti indossati durante gli scontri, messi poi a confronto con immagini nelle procedure di riconoscimento.  
