#titolo Con piu' merci su rotaia risparmio 3 mld/anno costi ambiente - MobilitÃ  - Ambiente&Energia
 
            
            ROMA - Aumentare l'incidenza del trasporto merci su rotaia dal 6
al 24%, ridurre l'impatto ambientale provocato dal traffico di
camion e tir sul territorio e, di conseguenza, le emissioni di
anidride carbonica, polveri sottili e altre emissioni
inquinanti, abbattere gradualmente i costi esterni che gravano
sull'ambiente, fino ad un 57% dell'attuale valore, con un
risparmio attorno ai 3 miliardi l'anno: in questo quadro di
obiettivi strategici per il paese e per l'ambiente e' stato
sottoscritto il Protocollo di Intesa tra il ministero
dell'Ambiente e due delle maggiori imprese di trasporto merci
sul mercato nazionale, Trenitalia e Auta-Marocchi.    Il programma del trasferimento parziale del trasporto merci
dalla strada alla ferrovia - si legge in una nota del ministero
- rappresenta una delle azioni prioritarie previste dal Piano
Nazionale per la riduzione delle emissioni nocive e la
'decarbonizzazione' dell'economia italiana presentato al Cipe da
parte del ministro dell'Ambiente, Corrado Clini. Iniziativa che
interpreta le indicazioni della politica dei trasporti sia a
livello comunitario che nazionale, ''per lo sviluppo di una
mobilita' sostenibile, promuovendo e valorizzando l'attivita'
del trasporto merci - a vantaggio reciproco delle due modalita'
- quale supporto strategico indispensabile per lo sviluppo
economico del paese, invertendo i tradizionali valori della
spirale ''crescita del trasporto = aumento delle emissioni
nocive'' attraverso la combinazione funzionale dei due vettori,
strada e ferrovia, tesa a togliere dalla strada una parte
significativa dei flussi del traffico pesante dai grandi assi di
scorrimento Nord-Sud ed Est Ovest''.    Aderendo all'intesa le societa' si impegnano a concordare e
sviluppare una verifica dei parametri economici e di costo del
trasporto stradale e ferroviario delle merci sul territorio
nazionale, con particolare riferimento alla promozione di
servizi ''combinati''. L'obiettivo sara' anche formulare un
quadro di proposte ed azioni da sottoporre al governo per
sostenere l'attivita' del trasporto, finalizzato ad una
rimodulazione delle forme di sostegno, per meglio compensare gli
oneri dell'autotrasporto sulle percorrenze a corto raggio ed
incentivare la riconversione del parco mezzi in linea con gli
standard Euro 5/5EEV e, dal 2014, Euro 6.
