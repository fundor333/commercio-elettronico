#titolo Pedofilia: diocesi Los Angeles patteggia 10 mln dollari - Mondo
 L'arcidiocesi cattolica di Los Angeles ha accettato di pagare quasi 10 milioni di dollari per chiudere per vie extragiudiziarie 4 casi di abusi sessuali di un prete su minori. Si tratta del caso dell'ex sacerdote Michael Baker, di cui fu investito a suo tempo l'allora arcivescovo Roger Mahony, ora impegnato nel Conclave. 
 L'avvocato della diocesi Michael Hennigan ha confermato il patteggiamento nei casi in cui è accusato l'ex sacerdote Michael Baker. Due di questi casi sarebbero dovuti andare presto sotto processo. Il caso Baker rientra nei documenti recentemente pubblicati dalla diocesi di Los Angeles da cui emerge che il prete incontrò nel 1986 l'allora arcivescovo Roger Mahony e confessò di aver molestato due fratellini per quasi sette anni. Mahony, che si trova a Roma per eleggere il nuovo papa, ordinò a Baker di sottoporsi a terapia psichiatrica in New Mexico ma alla fine il prete fu reintegrato nel suo ruolo sacerdotale e tornò a molestare di nuovo.  
