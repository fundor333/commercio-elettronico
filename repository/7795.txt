#titolo Tutti i film fuori concorso - Spettacolo
Sono tre i nuovi titoli che arricchiscono il programma della 69/a Mostra Internazionale d'Arte Cinematografica (29 agosto-8 settembre), diretta da Alberto Barbera e organizzata dalla Biennale presieduta da Paolo Baratta. 
 Gli altri tre film che entrano nella programmazione di settembre sono  'Come voglio che sia il mio futuro? ', un progetto di Ermanno Olmi realizzato da Maurizio Zaccaro ( Fuori Concorso - Proiezioni speciali ),  'Convitto Falcone'  di Pasquale Scimeca che è un omaggio a Giovanni Falcone ( Evento speciale ) e l'horror di mezzanotte ' Du hast es versprochen' (Forgotten)  della regista tedesca esordiente nel lungometraggio Alex Schmidt ( Fuori Concorso ). 
 Il progetto di Olmi è realizzato con gli allievi degli ultimi cinque anni del laboratorio Ipotesi Cinema formazione di Bologna. Centinaia di interviste realizzate in Italia, selezionate e montate, sono diventate ora un film con direzione artistica di Zaccaro: uno spaccato significativo delle attese, le speranze, le delusioni e timori dei giovani di oggi.    Anche l'omaggio a Giovanni Falcone di Scimeca coinvolge i ragazzi della scuola e attori professionisti. Il film, tratto da un racconto di Giuseppe Cadili e scritto con Francesco La Licata, è prodotto da Arbash, Rai Cinema, Sicilia Film Commission, in collaborazione con la Fondazione Francesca e Giovanni Falcone. Musiche di Franco Battiato.    'Du hast es versprochen' (Forgotten) della regista tedesca Schmidt è un horror che sarà proiettato a mezzanotte. Due amiche d'infanzia, Hanna (Mina Tander) e Clarissa (Laura de Boer), si incontrano di nuovo dopo 25 anni: saranno assediate dai fantasmi del passato. 
 Questi i titoli  FUORI CONCORSO  di Venezia 69: 
 MIRA NAIR - 'THE RELUCTANT FUNDAMENTALIST' (India, Pakistan, Usa)  - FILM DI APERTURA 
 SUSANNE BIER - 'DEN SKALDEDE FRISOR' (Danimarca, Svezia) 
 PASCAL BONITZER - 'CHERCHEZ HORTENSE' (Francia) 
 SIMON BROOK - 'SUR UN FIL...' (Francia, Italia) 
 JONATHAN DEMME - 'ENZO AVITABILE MUSIC LIFE' (Italia) - documentario 
 STEPHEN FUNG - 'TAI CHI 0' (Cina) 
 AMOS GITAI - 'LULLABY TO MY FATHER' (Israele, Francia, Svizzera) 
 KIYOSHI KUROSAWA - 'SHOKUZAI' (Giappone) 
 SPIKE LEE - 'BAD 25' (Usa) - documentario 
 MANOEL DE OLIVEIRA - 'O GEBO E A SOMBRA' (Portogallo, Francia) 
 ROBERT REDFORD - 'THE COMPANY YOU KEEP' (Usa) 
 KIMBLE RENDALL - SHARK (Australia, Singapore, Cina) 
 HENRY-ALEX RUBIN - 'DISCONNECT' (Usa) 
 ARIEL VROMEN - THE ICEMAN (Usa) 
 JEAN-PIERRE AMERIS - 'L'HOMME QUI RIT' (Francia, Repubblica Ceca)  -  FILM DI CHIUSURA 
   
 FUORI CONCORSO - PROIEZIONI SPECIALI 
 LYUBOV ARKUS - 'ANTON TUT RYADOM' (Russia) - documentario 
 HINDE BOUJEMAA - 'YA MAN AACH' (Tunisia) - documentario 
 LILIANA CAVANI - 'CLARISSE' (Italia) - documentario 
 SILVIA GIRALUCCI, LUCA RICCIARDI - 'SFIORANDO IL MURO' (Italia) 
 Documentario AMOS GITAI - 'CARMEL' (2009) (Israele, Francia, Italia) 
 DANIELE INCALCATERRA, FAUSTA QUATTRINI - 'EL IMPENETRABLE' (Argentina, Francia) - documentario 
 MICHAEL MANN - 'WITNESS: LIBYA' (Usa) - documentario 
 CARLO MAZZACURATI - 'MEDICI CON L'AFRICA' (Italia) - documentario 
 DANIELE VICARI - 'LA NAVE DOLCE' (Italia, Albania)- documentario  
