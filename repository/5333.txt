#titolo Audi, nuovi motori per gamma A3 e A3 Sportback - In Breve  - Motori
  ROMA - Con l'avvio della commercializzazione di A3 Sportback, lo scorso fine settimana, si amplia l'offerta di motorizzazioni disponibili per il nuovo modello Audi di segmento C. 
Il listino di A3 - si legge in una nota - vede l'ingresso della motorizzazione 1.2 TFSI 105 CV che si colloca alla base dell'offerta ed e' proposta in abbinamento al cambio manuale a sei rapporti o al cambio S tronic a doppia frizione, con sette velocita'. La nuova motorizzazione garantisce una velocita' massima di 193 km/h e 0-100 km/h in 10,3 secondi, a fronte di consumi medi di 4,9 l/100 km. 
La A3 1.2 TFSI 105 CV in versione Young e' proposta a partire da 21.950 euro con cambio manuale, che diventano 24.150 euro per la 1.2 TFSI S tronic. 
Per la A3 Sportback, invece, la motorizzazione 1.6 TDI 105 CV e' ora proposta anche in abbinamento al cambio S tronic a sette rapporti (da 27.000 euro). 
Novita' anche per il suv compatto Audi Q3, disponibile con due nuovi pacchetti che permettono la personalizzazione della vettura in chiave sportiva. Il pacchetto Sport edition include il pacchetto S line exterior, i cerchi in lega da 18'' a 5 razze doppie, i gruppi ottici xenon plus, il colore metallizzato o perla, il pacchetto esterno lucido e i mancorrenti cromati. 
Il pack look offroad include invece cerchi in lega da 19'' a 5 razze doppie design offroad, colore metallizzato o perla, pacchetto esterno lucido e mancorrenti cromati (ogni pack e' disponibile a 3.290 euro).  
