#titolo Autismo:progetti per 'citta' a misura e tecnologie in aiuto - Sanit√† - Salute e Benessere
     (ANSA) - ROMA, 4 MAR - Un posto bellissimo e ben curato,
collocato al centro di ogni citta' perche' non c'e' nessuna
ragione per nascondersi,  nel quale  sperimentare il contatto
con la natura e vivere l'esperienza di crescita con i genitori e
con  operatori specializzati formati con un apposito training. E' questo il mondo a misura dei ragazzi autistici immaginato da
Gianluca Nicoletti,  giornalista e scrittore, autore del libro
''Una notte ho sognato che parlavi'' presentato oggi a Roma, nel
quale racconta la sua esperienza di padre di un adolescente
affetto da questo disturbo.    Ampi spazi, molto verde e soprattutto la possibilita' per i
genitori di ricevere risposte certe e chiare da professionisti
qualificati: queste le richieste di tanti genitori di ragazzi
autistici cui Nicoletti si e' fatto portavoce, convogliandole in
un progetto chiamato ''Insettopia'', che in futuro potrebbe
vedere la luce nella Capitale, magari al Bioparco, e che si
propone di  diventare un modello esportabile. L'importante - e' emerso alla presentazione del volume - e'
utilizzare al meglio le risorse, che nel caso dell'autismo
esistono ma sono spesso impiegate in progetti che non giovano
ne' ai ragazzi ne' alle famiglie. Lo ha spiegato il dottor
Stefano Vicari dell'Unita' operativa di neuropsichiatria
infantile dell'ospedale  Bambin Gesu': ''Sull'autismo - ha
spiegato Vicari - in piu' c'e' da sciogliere una contraddizione:
Istituto Superiore di Sanita' ha fatto delle linee guida, ma il
Ssn finanzia, sostiene e rimborsa trattamenti che l' Iss ritiene
inefficaci'''. Durante la presentazione del volume, nella sede del Consiglio
nazionale delle ricerche, sono stati presentati anche degli
altri progetti pilota, come ''Prima pietra'' inaugurato in
Sicilia. In questo caso, con il coinvolgimento dello stesso Cnr,
spazio alle nuove tecnologie: sensori indossabili non invasivi
per misurare alcuni parametri dei ragazzi e rendere le cure
sempre piu' personalizzate  e soprattutto la possibilita' per i
genitori di interagire in qualsiasi momento con un terapista con
strumenti come il tablet.
