#titolo La Cucina Indiana - Scopri il Sudafrica - Enogastronomia
A Durban esiste una vera e propria declinazione africana della cucina   indiana con piatti come  Biriyani  (strati di patate e pollo, o  agnello,  marinato in yogurt, ricoperti da riso con zafferano,  cardamomo, cannella  e cumino), il  Korma  (piatti di verdure,  pesce o carne cotti con  anacardi in pasta spezie e burro chiarificato),   Paneer  (formaggio  stufato in padella con verdura),  Sambals   (salsa di pomodoro tritato,  cetriolo e cipolla con aceto e chutney di  mango, atchar speziato  sottaceto, cocco essiccato, banane con yogurt e  ananas). 
Anche i portoghesi (primi europei che si addentrarono al Capo di Buona Speranza) hanno lasciato il segno in cucina: gamberetti o pollo piri piri sono serviti ovunque e qui i migliori pesci sono cucinati “ alla portoghese ”. La contaminazione ha riunito il peperoncino africano con le basi della cucina di Lisbona, ossia olio, limone, aglio e l’ingrediente principe della cucina portoghese: il bacalhau. 
   
