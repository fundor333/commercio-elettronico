#titolo Lite a Salerno, fermati tre giovani - Campania
     (ANSA) - SALERNO, 17 MAR - Tre giovani, di eta' compresa tra
i 21 ed i 23 anni, sono stati fermati dalla polizia che indaga
sull'accoltellamento avvenuto la scorsa notte a Salerno. I tre
sono stati bloccati dagli agenti della Squadra Mobile e sono
stati condotti in caserma dove vengono in queste ore ascoltati
dagli investigatori. I poliziotti stanno effettuando numerosi
riscontri e cercano il coltello utilizzato da uno degli
aggressori durante la lite. Le indagini sono coordinate dal pm
Marco Colamonici.(ANSA).
