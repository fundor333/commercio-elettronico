#titolo Opel, nuova gamma sbarca negli Emirati Arabi - Dalle Aziende - Motori
  ROMA - Opel lancia la nuova gamma negli Emirati Arabi Uniti. Nell'ambito del piano di crescita aziendale, il costruttore tedesco continua a rafforzare le esportazioni al di fuori dell'Europa. Liberty Automobiles, concessionaria GM e partner Opel, ha presentato ufficialmente la gamma Opel 2013 nel proprio Showroom di Dubai. 
''Opel ha avviato una ambiziosa offensiva di prodotto con 23 modelli nuovi e 13 motori entro il 2016 - ha dichiarato in occasione della cerimonia di apertura Andrew Dunstan, direttore esecutivo Opel Vendite Europa Centrale e Orientale e Attivita Internazionali -. Mi fa piacere essere presente oggi al lancio dei nostri modelli, nuovi e altamente competitivi, negli EAU, un mercato fondamentale per Opel nel Medio Oriente''. 
Al lancio ha partecipato anche lo sceicco Khalid Bin Abdul Aziz Al Qasimi, presidente di Liberty Group, accanto al Vice Console Generale del Consolato Tedesco a Dubai, Joerg Herrera. 
Parlando del lancio, Duncan Peat, amministratore delegato di Liberty Automobiles, ha dichiarato: ''Opel e' un marchio che non ha bisogno di presentazioni. Opel ha appena festeggiato il proprio centocinquantesimo anniversario ed e' ora il terzo marchio sul mercato europeo vetture. I clienti degli EAU apprezzano l'ingegneria tedesca di qualita', accanto alla passione e alle prestazioni, con l'offerta di un ottimo rapporto qualita'/prezzo''.Il distributore offrira Corsa, Astra, Insignia, Meriva e Zafira Tourer oltre a tutti i modelli Opel Performance Center (OPC).  
