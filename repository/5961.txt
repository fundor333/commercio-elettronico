#titolo Al motor show anteprima europa per Maggiolino cabrio - Prove  e Novit√† - Motori
  BOLOGNA - Dopo il debutto mondiale al Salone di Los Angeles, la Volkswagen presenta al Motor Show di Bologna 2012 il Maggiolino Cabriolet in anteprima assoluta europea. 
Giunta alla sua terza generazione, questa icona Volkswagen e' diventata piu' grande, piu' potente, piu' sportiva e ancora piu' parca nei consumi. Alla kermesse bolognese la Volkswagen espone anche la eco up!, una city car che, grazie all'alimentazione a gas naturale e al pacchetto BlueMotion Technology, si pone come punto di riferimento in materia di emissioni di CO2 con soli 79 g/km. Sullo stand saranno esposti anche i prototipi pre-serie delle nuove Golf BlueMotion e Golf GTI.     Ma i riflettori del salone sono tutti puntati sull'unica anteprima europea, quella del maggiolino in versione cabrio con la capote elettrica di serie si apre in 9,5 secondi (fino a 50 km/h). Dopo il debutto mondiale del Maggiolino Cabriolet al Salone di Los Angeles, la Volkswagen presenta in anteprima europea al Motor Show di Bologna la terza generazione di questo modello.     Il nuovo Maggiolino Cabriolet ripropone tutto il potenziale del design piu' famoso nella storia dell'automobile: quello tipico del primo Maggiolino, simbolo della democratizzazione della mobilita'. 
Con i suoi 4.278 mm, il nuovo Maggiolino Cabriolet e' 152 mm piu' lungo e 84 mm piu' largo (1.808 mm, specchietti retrovisori esterni esclusi) rispetto alla New Beetle. Con 1.473 mm di altezza la versione cabriolet risulta 29 mm piu' bassa. Per questo, gia' dalle proporzioni, appare notevolmente piu' sportivo e moderno. I centimetri in piu' in lunghezza si traducono in maggiore disponibilita' di spazio nell'abitacolo e nel bagagliaio. Anche quando aperta, la capote in tessuto non limita in alcun modo la capacita' del vano bagagli che raggiunge i 225 litri (+ 24 litri rispetto alla New Beetle). A differenza della New Beetle Cabriolet, il divano posteriore puo' inoltre essere abbattuto grazie al sistema di roll-bar di nuova concezione che non interferisce in questa operazione. Invece, quando necessario, ovvero al superamento di una data soglia di accelerazione traversale o inclinazione della vettura, nel giro di pochi millesimi di secondo il roll-bar si sposta verso l'alto dietro gli appoggiatesta posteriori assicurando l'adeguata protezione. 
Analogamente al Maggiolino 'chiuso', l'ergonomia completamente nuova da' vita a un abitacolo perfettamente in linea con la dinamicita' degli esterni. Il nuovo modello condivide con la New Beetle Cabriolet e il primo Maggiolino Cabriolet il fatto di essere veramente 'scoperto' grazie al corto parabrezza che regala tutto il piacere della guida 'open-air'. 
In Europa, per il Maggiolino Cabriolet la Volkswagen proporra' solo i quattro cilindri turbo a iniezione diretta. I tre benzina TSI erogano rispettivamente 105, 160 e 200 CV. I due Turbodiesel TDI sviluppano invece 105 e 140 CV di potenza. Ognuno di questi motori puo' essere abbinato a uno dei cambi a doppia frizione DSG sviluppati dalla Volkswagen (a 6 o a 7 rapporti). Le due motorizzazioni commercializzate anche negli Stati Uniti, vantano in Europa consumi nel ciclo combinato rispettivamente di 5,1 (TDI 140 CV, cambio manuale), 7,6 (TSI 200 CV, cambio manuale) e 7,9 l/100 km (TSI 200 CV, cambio DSG). 
Per il lancio internazionale la Volkswagen ha definito tre versioni: la 50s Edition ricca di stile, la frizzante 60s Edition e la elegante 70s Edition. Ognuna delle tre edizioni riflette lo stile di un decennio, quale omaggio al leggendario Maggiolino Cabriolet. 
Con l'anteprima europea al Salone di Bologna inizia ufficialmente la prevendita del Maggiolino Cabriolet in Italia, il cui lancio commerciale avverra' nella primavera del 2013 (prezzi a partire da 23.800 euro).  
