#titolo REGIONALI: MOLISE; SCARABEO (PD), ADESSO AFFRONTARE PROBLEMI - Attivit√° Istituzionali Molise
     (ANSA) - CAMPOBASSO, 28 FEB - ''E' arrivato il momento di
pensare seriamente al futuro  e con la vittoria di Frattura
iniziera'  il cambiamento che tutti ci aspettiamo''. E' il
commento al voto in Molise del vicesegretario regionale del Pd,
Massimiliano Scarabeo, confermato nel ruolo di consigliere
regionale.    ''In Molise - ha aggiunto - ritorna il sorriso e la voglia di
fare politica. La vittoria netta, schiacciante, della coalizione
di centrosinistra, segna il confine tra la vecchia politica e
quella a vantaggio di tutti i molisani che chiedono al nuovo
Consiglio regionale, di affrontare, immediatamente, i problemi
di questa regione. A cominciare dal lavoro che in un programma
semplice, di idee e proposte da mettere in atto a stretto giro,
e' l'emergenza piu' impellente da risolvere, senza indugio
suggerisco a Paolo Frattura di stilare un'agenda degli impegni
che devono essere affrontati e che dovranno vederci all'opera
fin dal primo giorno di legislatura''.    ''Sono molto soddisfatto del risultato personale ottenuto,
ancora piu' grande rispetto a quello della scorsa volta - ha
concluso - e questo lo devo ai tanti elettori che hanno creduto
nella mia politica dei fatti, riponendo su di me, la fiducia che
non deludero'''. (ANSA).
