#titolo Mueller capocannoniere grazie agli assist - Mondiali Sudafrica
  (ANSA) - JOHANNESBURG - Il tedesco Thomas Mueller e' il capocannoniere dei Mondiali in Sudafrica. Ha segnato 5 gol - come l'uruguayano Diego Forlan, lo spagnolo David Villa e l'olandese Wesley Sneijder - ma ha vinto il trofeo 'Golden Boot Award' della Fifa - in virtu' dei tre assist forniti ai compagni, assieme ai minuti giocati il fattore di cui si tiene conto in caso di parita' di marcature.  
Mueller e' stato anche scelto come miglior giocatore giovane dei Mondiali in Sudafrica. Assegnato dal gruppo di studio della Fifa, il premio e' riservato ai calciatori nati non prima del 1 gennaio 1989. Mueller compira' 21 anni il 13 settembre prossimo.  
