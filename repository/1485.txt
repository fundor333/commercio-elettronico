#titolo Obama punta a latinos con Banderas e Longoria  - Associate
Conquistare il voto dei 'latinos' sara' decisivo per le speranze di rielezione di Barack Obama. A questo scopo lo staff presidenziale ha creato un'organizzazione ad hoc, il ''Futuro Fund'', per raccogliere fondi e incrementare la presenza tra gli ispanici nei 14 mesi che mancano al voto.     In prima fila, a sostenere questa iniziativa, Antonio Banderas e l'ex casalinga disperata, Eva Longoria, due icone della Hollywood che parla spagnolo. 
 Proprio Banderas e la moglie Melanie Griffith il prossimo 24 ottobre apriranno le porte della loro mega villa di Los Angeles, per ospitare la 'first couple' a una cena di fundraising assieme alla potente comunita' latina californiana.      Mobilitato per aiutare la campagna elettorale di Barack Obama anche James Taylor. Il celebre cantautore country, che gia' ha suonato per il presidente a Boston il mese scorso, si esibira' di nuovo a novembre proprio nel suo stato d'origine, la North Carolina, a cui ha dedicato una delle sue canzoni piu' famose  
