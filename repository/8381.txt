#titolo Suzuki, arriva Kizashi Sport anche in versione Bi-fuel - Prove  e Novit√† - Motori
  ROMA - Arriva in Italia Kizashi Sport, la berlina Suzuki del segmento D unica quattro ruote motrici con trasmissione automatica (CVT) e comandi al volante. Disponibile anche nella versione bifuel, la nuova Kizashi sara' in vendita a partire da 27.800 euro nella versione 2WD con cambio manuale a 6 rapporti e 30.800 euro per la 4x4 CVT con comandi del cambio al volante (e' possibile scegliere anche la versione a doppia alimentazione).      Lunga 4,65 metri per 1,82 metri di larghezza e un passo di 2,70 metri, Kizashi e' caratterizzata da un baricentro ribassato, che insieme alle sospensioni anteriori di tipo McPherson e posteriori Multilink, con cerchi in alluminio e pneumatici a profilo ribassato, 235/45/18'', ne fanno apprezzare la tenuta di strada. 
La versione a quattro ruote motrici - si legge in una nota - e' dotata di un sistema di trazione integrale a controllo elettronico predittivo i-AWD (Intelligent All Wheel Drive) di ultima generazione che, a seconda delle condizioni della strada, passa automaticamente dalla trazione anteriore a quella sulle quattro ruote per mezzo di una frizione multidisco a comando elettromagnetico. Il sistema dispone della modalita' di funzionamento in 2WD e in Auto i-AWD.      Sotto il cofano si nasconde un propulsore da 2,4 litri interamente in alluminio da 178cv. Con l'alimentazione a benzina i valori nel ciclo combinato si attestano a 7,9 litri/100km per la versione 2WD con cambio manuale e a 8,3 litri/100km per la versione 4WD-CVT, mentre le emissioni di CO2 sono rispettivamente di 183 g/km e 191 g/km. La versione 4x4 dispone di trasmissione automatica CVT che varia il rapporto di trasmissione in maniera costante. La modalita' manuale a sei marce permette inoltre al conducente di inserire e scalare le marce utilizzando i comandi al volante. 
L'acceso a bordo e' facilitato dal sistema keyless entry: nell'abitacolo l'allestimento e' di stampo sportivo con volante in pelle traforata regolabile in altezza e profondita' e sedili in pelle con impunture a contrasto e regolabili elettronicamente.       Kizashi e' dotata di Cruise Control, sistema Bluetooth e un impianto HI-FI con 8 altoparlanti, dotato di presa Usb, lettore CD e MP3, il tutto controllabile dai comandi al volante retro illuminati. 
Sulla versione i-AWD 4x4 con CVT, l'Hill Hold Control  (assistenza alla partenza in salita) impedisce l'arretramento della vettura nelle ripartenze in salita dopo il rilascio del pedale del freno. 
Anche lo standard dei sistemi di sicurezza e' elevato con 7 airbag, sistema ABS con controllo elettronico della stabilita' ESP e EBD, sensori di parcheggio anteriori e posteriori con avvisatore acustico e indicatore sul quadro strumenti. La scocca e' realizzata con acciai ad alta resistenza, in grado di assorbire e disperdere l'energia degli urti, grazie l'esclusivo brevetto di Suzuki T.E.C.T. (Total Effective Control Technology).  
