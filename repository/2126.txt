#titolo Anteprima Infiniti QX60 2014 al New York Auto Show - Prove  e Novit√† - Motori
  ROMA - Svelati in anteprima i primi dettagli della nuova Infiniti QX60 2014 il cui esordio in pubblico avverra' in occasione dell' Auto Show di New York. La nuova crossover giapponese, riferisce The Car Connection, non differisce molto dall'apprezzata Infiniti JX 2013. A cambiare radicalmente e' soprattutto la tipologia del logo che sara' composto, secondo l'indirizzo della nuova strategia globale Infiniti, dalla lettera ''Q'' per i modelli con carrozzeria berlina o coupe' e dalla sigla ''QX'' per le architetture Suv e crossover.     Con la prima immagine fotografica i responsabili della Infiniti hanno anche svelato alcune informazioni sulle caratteristiche della QX 60 Hybrid 2014 che debuttera' nel salone della Grande Mela. Con tre file di sedili e la possibilita' di trasportare comodamente fino a sette passeggeri, la QX 60 sara' anche la piu' grande crossover della gamma Infiniti. Il modello 2014 sara' inoltre equipaggiato con una nuova tecnologia ibrida Nissan che combina un motore 2.5 litri quattro cilindri sovralimentato con un propulsore elettrico, per una potenza complessiva di circa 250 Cv. L'erogazione e' gestita da una trasmissione automatica a variazione continua. 
L'Infiniti QX60 sara' uno dei tre modelli 2014, i cosiddetti Direct Response Hybrid, presentati dal marchio di lusso controllato dalla Nissan. Sono equipaggiati con una tecnologia ibrida, con un singolo motore elettrico da 15 kilowatt e un sistema a doppia frizione, che aiuta il motore quando necessario a recuperare energia in decelerazione e nel moto per inerzia. 
Secondo la casa automobilistica, la potenza del gruppo propulsore sara' come quella di un 3.5 litri V-6, ma con i consumi di carburante di un quattro cilindri.     Sul fronte del risparmio di carburante, la Infiniti QX 60 hybrid e' progettata per garantire un consumo combinato di 26 mpg, pari a 11,05 km/litro, che significa il miglior consumo nel segmento, con un progresso del 24 per cento, rispetto ai QX60 non-ibridi. Una batteria compatta agli ioni di litio, riposta sotto la terza fila di sedili, permette alla Infiniti QX60 di ricavare un pianale di carico piatto, senza ridurne il volume, utilizzando lo stesso sistema per ribaltare i sedili. Per tutte le altre informazioni sulla Infiniti QX 60 e sugli altri modelli della gamma occorre attendere il lancio ufficiale al salone di New York.  
