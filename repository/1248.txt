#titolo S. Valentino: albero dell'amore a Nuoro - Sardegna
     (ANSA) - CAGLIARI, 7 FEB - Pensieri, dediche, sogni di
innamorati a San Valentino. Promesse di eterno amore come a
Ponte Milvio, il ponte romano dei lucchetti. A Nuoro i ''ti
amo'' si scrivono in un grande cuore rosso e si appendono
nell'Albero dell'Amore, una scultura di tre metri e mezzo
realizzata dall'artista Salvatore Pau. Ed il messaggio piu'
bello, originale e romantico sara' premiato con un tenero
omaggio. Giovedi' 14 febbraio per tutta la giornata sara'
possibile anche degustare colorati drink.
