#titolo Cecenia:soldati russi uccidono 5 ribelli - Mondo
     (ANSA) - MOSCA, 16 MAR - Cinque presunti militanti sono stati
uccisi dalle forze speciali russe in un conflitto a fuoco
al confine tra la Cecenia e l'Inguscezia. Lo riferiscono le
agenzie citando la commissione antiterrorismo. Gli uomini dei
servizi segreti (Fsb) e del ministro dell'interno avevano
individuato un gruppo di circa 15 persone in un'operazione
speciale contro i gruppi armati che agiscono nel Caucaso del
Nord: 5 di loro hanno tentato di rompere l'accerchiamento usando
armi, ma sono stati uccisi.
