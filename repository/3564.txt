#titolo Tenta lanciarsi da Stella Maris, salvato - Abruzzo
     (ANSA) - PESCARA, 12 MAR - Ha tentato il suicidio cercando di
lanciarsi dalla Stella Maris, l'ex colonia di Montesilvano in
disuso da anni, arrampicandosi su un cornicione, ma i
Carabinieri sono riusciti a farlo ragionare e a farlo desistere
dal suo intento. Protagonista dell'episodio un 60enne di
Spoltore (Pescara), da tempo senza lavoro e senza fissa dimora,
al quale e' stata tolta la figlia di quattro anni. I militari
hanno gia' preso contatti con i servizi sociali per valutare la
situazione della bambina.
