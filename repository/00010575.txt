#titolo Imu: ok Ue su beni Chiesa, no recupero aiuti passato - Economia e lavoro - ANSA Europa
  BRUXELLES - La Commissione Ue ha dato il suo via libera al  regolamento emendato dell'Imu  che prevede l'esenzione per le attivita' di carattere non economico, giudicando ''incompatibili'' le precedenti esenzioni Ici alle attivita' non commerciali. L'Italia  non dovra' recuperare gli aiuti  concessi tra 2006 e 2011 perche' ''impossibile''. E' ''la prima volta'' in assoluto nella storia degli aiuti di stato illegali, ha affermato il portavoce del commissario alla concorrenza Joaquin Almunia, che l'esecutivo comunitario non chiede a un paese il loro recupero. 
 Â  
 Secondo Bruxelles, ''il precedente sistema italiano di esenzioni all'Ici concesse a entita' non commerciali per scopi specifici tra il 2006 e il 2011 era incompatibile con le regole Ue sugli aiuti di stato''. Dopo l'apertura dell'indagine Ue nel 2010, l'Italia ''ha ora adottato   una nuova tassa'', l'Imu , ''che non implica aiuti di stato dal momento che le esenzioni si applicheranno solo agli immobili dove sono condotte attivita' non economiche''. Per questo Bruxelles ''ha chiuso'' l'indagine. 
 
''Le entita' no profit rivestono un importante ruolo sociale, che e' riflesso dal regime italiano di imposizione fiscale sugli immobili'' ma, ha dichiarato il commissario Ue alla concorrenza Joaquin Almunia, ''quando queste operano sullo stesso mercato degli attori commerciali dobbiamo essere sicuri che non beneficino di  vantaggi non dovuti ''. E le nuove norme Imu, ha sottolineato Almunia, ''assicurano che  non e' questo il caso ''. 
 
Eccezionalmente, Bruxelles non chiede all'Italia di recuperare gli aiuti illegali concessi gli anni passati in quanto ''le autorita' italiane hanno dimostrato che in questo caso specifico'' l'operazione ''sarebbe assolutamente impossibile'' in quanto ''oggettivamente impossibile'' determinare quali parti degli immobili esentati fosse stata usata ''esclusivamente'' per attivita' non economiche e quindi ''legittimamente'' esenti.  
