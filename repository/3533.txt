#titolo Rose' Pitt-Jolie, on line gia' sold-out  - Vino - Terra&Gusto
  - PARIGI - Il vino rose' di Brad Pitt e Angelina Jolie e' gia' sold out: le 6.000 bottiglie in edizione limitata in prevenditaÂ  su internet a 105 euro la cassa da sei in occasione del lancio del prodotto, sono state liquidate in poche ore. La coppia si e' recata personalmente nel sud della Francia per la presentazione. 
Altre 150.000 bottiglie di Miraval rose' 2012 prodotto dai vigneti della loro tenuta agricola di Miraval, in Provenza, tra Correns e Chateauvert, saranno in vendita tra due settimane a 15 euro l'una, presso cantine indipendenti e ristoranti. 
Il design della bottiglia, disegnato da Brad e Angelina, ha una forma leggermente bombata, come quella dello champagne, con apposta una piccola etichetta rotonda ed elegante che riporta la scritta 'Miraval Cotes de Provence' e sotto i nomi delle due star.  
Il vino e' prodotto in collaborazione con una nota famiglia di viticoltori della regione, i Perrin, proprietaria di diversi vigneti tra cui il Chateau de Beaucastel (Chateauneuf du Pape). I Perrin si occupano della vigna e seguono il processo di vinificazione.  
A settembre e' atteso anche il bianco di Miraval e nel 2014 ci saranno anche bottiglie di rosso. 
I Brangelina hanno acquistato la tenuta di Miraval nel 2008 e la usano come residenza estiva, per le vacanze con i figli. La proprieta' si compone di una villa del XVII secolo circondata da 500 ettari di terreno, tra cui una sessantina di ettari di vigne e il resto di parco e bosco. 
Altre personalita' hanno investito nel vino: il campione di Formula 1, Michael Schumacher, e' proprietario di un vigneto sempre in Provenza a Saint-Raphael; il cantante francese Johnny Hallyday ha scelto il Domaine Saint-Martin de Graves nell'Herault, vicino a Montpellier, dove sono prodotte 30.000 bottiglie di rosso, rose' e bianco, mentre l'attore Gerard Depardieu, grande appassionato e amante del vino, dispone di diversi vigneti nella zona di Bordeaux e del Languedoc-Roussillon. Da qualche anno l'attrice francese Carole Bouquet produce il passito di Pantelleria nella sua tenuta sull'isola.  
