#titolo Stabile debito eurozona, record in Italia - Economia e lavoro - ANSA Europa
  BRUXELLES -  Debito  nella zona euro ''quasi stabile'' al 90% del pil nel terzo trimestre del 2012, mentre quello  italiano schizza  a quota 127,3%, rispetto al 126% del trimestre precedente. Lo comunica Eurostat. Tra tutti i Paesi Ue solo la Grecia (152,6%) ha un debito piu' elevato dell'Italia. 
   
 Nel  secondo trimestre  del 2012 il debito della zona euro era al 89,9%, per questo  Eurostat  lo definisce 'praticamente stabile' al 90%. Fermo anche quello Ue, a 85,1% rispetto all'85% del trimestre precedente. Rispetto al terzo trimestre del 2011, sono entrambi saliti: quello dell'eurozona da 86,8% a 90%, quello della Ue da 81,5% a 85,1%.  
   
 In Italia, nel terzo trimestre del 2011 il debito era al 119,9% del pil, quindi in un anno e' cresciuto di 7,4 punti. In  debito greco  e' invece in calo di 11,1 punti rispetto allo scorso anno. Subito dopo Grecia e Italia vengono Portogallo (120,3%) e Irlanda (117%). 
   
   
            
