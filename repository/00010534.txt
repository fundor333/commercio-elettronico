#titolo Federutility, grave non uso risorse - Acqua: Top News - Ambiente&Energia
  ROMA - "Non spenderle naturalmente è grave quando ci sono, purtroppo spesso non ci sono. Bisogna trovarle e bisogna farlo davvero perché lasciare un Paese degradato dal punto di vista delle risorse naturali significa lasciare un debito a nostri figli". A dirlo il direttore di Federutility, Adolfo Spaziani, sulla scia delle affermazioni del ministro dell'Ambiente Corrado Clini a proposito della citazione a giudizio per danno erariale contestata agli amministratori pubblici per bonifiche ambientali non realizzate. Spaziani, oltre alla situazione contingente delle bonifiche, pensa per esempio alla depurazione, per la quale il nostro Paese é stata messa sotto scacco dall'Europa, come avvenuto ieri per la mala-gestione dei rifiuti e le discariche abusive. Non fare le opere che servono, continua allora il direttore di Federutility, "costerà alle future generazioni. Abbiamo l'obbligo morale e civico di farlo, e farlo il primo possibile utilizzando al meglio le poche risorse disponibili".  
