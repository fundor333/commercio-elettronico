#titolo Nautica: Cristoforo Colombo, un ammiraglio ante litteram - Uomini e Mare - Mare
  (ANSA) - GENOVA, 25 GEN - Le scelte di navigazione fatte da  Cristoforo Colombo  furono uniche per la sua epoca. Lo sostiene, carte di navigazione alla mano, il saggio  'La sfida di Cristoforo Colombo, Ammiraglio del Mare Oceano ', di  Giorgio Bazzurro  edito da  De Ferrari , presentato al  Museo del Mare  di Genova. L'opera, con il supporto di disegni e carte,  dimostra tutta l'arte della navigazione di Colombo. 
''Questo libro - ha detto l'autore, ex ufficiale di Stato Maggiore della Marina Militare - nasce dalle mie perplessita' sulla documentazione che trattava le tecniche di navigazione di Colombo. Ci sono voluti sette anni prima che l'opera fosse completa. Le ricerche svolte mi permettono di dire che l'ammiraglio Colombo fu un grandissimo personaggio della nautica di tutti i tempi''. 
Bazzurro descrive l'arte di navigare del tardo Quattrocento e il suo perfezionamento proprio grazie alle traversate atlantiche di Colombo.ÃŸ''Quello che emerge da questo studio - ha precisato la docente Gabriella Airaldi - e' che Colombo fu un grande innovatore anche nelle tecniche di navigazione. Sulla base delle conoscenze del tempo seppe costruire un sistema utilizzato poi per altri tre secoli. Dal punto di vista nautico, questo e' un dato superiore per importanza alla stessa scoperta dell'America''.(ANSA).  
