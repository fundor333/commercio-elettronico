#titolo Lavoro: disoccupati solo 4 mesi,ok Pe a garanzie per giovani - Economia e lavoro - ANSA Europa
     (ANSA) - BRUXELLES, 16 GEN - Giovani senza occupazione per
non piu' di quattro mesi: e' lo scopo del sistema di garanzia
che sostiene il Parlamento Ue, 'Youth guarantee', che chiede
agli Stati membri di approvarlo nel consiglio di febbraio
affinche' entri in vigore in tutta Europa.    ''Non puntiamo a forzare la creazione di posti di lavoro ma a
mettere in campo strumenti che diano ai giovani una
possibilita''', ha detto il presidente della commissione
occupazione Pervenche Beres (S&D). Lo schema vuole assicurarsi
che i ragazzi sotto i 25 anni e i laureati sotto i 30 ricevano
offerte di lavoro, formazione o apprendistato entro 4 mesi da
quando lasciano la loro occupazione. La risoluzione e' passata
con 546 voti a favore, 96 contro e 28 astenuti. ''L'occupazione
in Italia va rilanciata a partire dai piu' giovani. Un Paese
dove gli under 30 non hanno un lavoro e degne prospettive di
realizzazione professionale e' un Paese senza futuro'', ha detto
Andrea Zanoni, eurodeputato Idv.(ANSA).
