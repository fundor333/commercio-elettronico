#titolo Picchia moglie incinta, arrestato etiope - Piemonte
     (ANSA) - TORINO, 15 MAR - Tenuta prigioniera in casa e
picchiata con una spranga. La guardia di finanza ha arrestato in
flagranza un etiope di 40 anni, sorpreso a percuotere con
violenza la moglie, anche con una spranga di ferro, davanti agli
occhi terrorizzati della figlia di appena tre anni.    Il caso a Torino, nella centrale via Garibaldi. A richiamare
l'attenzione delle fiamme gialle, le urla della donna, che era
stata sorpresa dal marito mentre tentava di fuggire da una
finestra interna del condominio.
