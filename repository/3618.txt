#titolo Weekend nelle oasi con il Wwf - Natura - Ambiente&Energia
  Anatre, folaghe, aironi e i piccoli  limicoli: gli uccelli tipici delle coste sabbiose si lasceranno ammirare questo weekend nelle oasi del Wwf. L'occasione, oltre alla chiusura  della stagione venatoria, e' la  giornata mondiale delle zone umide , che celebra laghi, fiumi e lagune. 
La giornata internazionale istituita dalla Convenzione di Ramsar punta a far riflettere sull’importanza degli ecosistemi d'acqua dolce. Per  festeggiarle, sabato 2 e domenica 3 febbraio il Wwf Italia aprirà alcune sue oasi, con ingresso gratuito. 
Per una gita fuori porta sabato, ad esempio, si potra' visitare la laguna toscana di  Orbetello .(Grosseto) La giornata si articolera' con un'escursione in laguna al mattino e una passeggiata pomeridiana  sul monte Argentario per godersi il tramonto . Per i più volenterosi, nell'area naturale di Focognano (Firenze) è in programma una giornata di volontariato con piantagione di  un bosco umido di salici e pioppi sul lato di un nuovo bacino lacustre  di 5 ettari recentemente realizzato. 
Sempre in Toscana, l'oasi Orti-Bottagone nei pressi di Piombino e l'oasi Bolgheri, entrambe in provincia di Livorno saranno aperte al pubblico,  che potrà anche contribuire registrare le specie presenti. Le  visite guidate attendono gli appassionati anche in provincia di  Potenza , all'oasi Lago di Pignola, e in provincia di  Como , alle torbiere del Bassonedi Albate. 
Nella giornata di domenica, la Toscana offre il Lago di Burano, con  escursioni mattutine e passeggiate nel pomeriggio sul Monte Ansedonia  per ammirare dall'alto la laguna di Orbetello, il lago e l'antica  città di Cosa. in  Puglia  l'appuntamento e' all'Oasi Le Cestine per approfittare del periodo di maggior presenza dell’avifauna acquatica, mentre nelle  Marche  la scoperta della natura avrà luogo nella riserva naturale Ripa Bianca di Jesi. 
Tutte le informazioni sul sito del  Wwf .  
