#titolo L'uomo dei ghiacci ora è un'app per ragazzi - Tecnologia e Internet
L'archeologia a portata di mano e per i piu' piccoli L’Uomo venuto dal ghiaccio diventa un’applicazione. La app dedicata a Otzi, che può essere scaricata su iPhone e iPad, offre a bambini e ragazzi informazioni in maniera ludica sulle più recenti scoperte scientifiche, ma anche spiegazioni sullo straordinario equipaggiamento e sui tatuaggi dell’Uomo venuto dal ghiaccio, che possono essere attentamente analizzati da vicino. Grazie a testi semplici e avvincenti, l’applicazione stimola i bambini ad approfondire l’argomento, mentre illustrazioni realizzate ad hoc, elementi interattivi e suoni la completano facendone una preziosa esperienza didattica a 360 gradi. 
 Sviluppata per bambini dai 7 anni in su, fino a 10 si consiglia la presenza di un adulto in occasione del primo utilizzo; successivamente, i piccoli non avranno più bisogno di aiuto. 
 La app su Otzi esiste in tre lingue (italiano, inglese, tedesco). Può essere scaricata dall’App La app dedicata a Otzi è stata sviluppata dalla casa editrice digitale Larixpress di Bolzano in collaborazione con il Museo Archeologico dell’Alto Adige. Larixpress è specializzata in applicazioni per bambini, per i quali ne ha già creata una di successo sulla leggenda di Re Laurino. 
  
