#titolo Porti: Venezia secondo scalo merci in Adriatico nel 2012 - Porti e Logistica - Mare
  (ANSA) - VENEZIA, 9 GEN - Con quasi 430 mila container (Teu) movimentati nel 2012 lo scalo di Venezia si conferma al secondo posto tra i porti dell'Alto Adriatico, dopo Capodistria. 
I dati consuntivi per l'anno 2012 dello scalo lagunare - resi noti oggi - mostrano quindi un leggero calo (-3.6%) nel tonnellaggio complessivo, in linea con i principali scali mondiali, e un sostanziale mantenimento dei traffici di rinfuse liquide e solide con picchi positivi nella movimentazione di petrolio grezzo (+4.6%), carbone (+50%) e minerali (+3.1%). 
Gli ultimi tre mesi (ottobre/dicembre2012) hanno mostrato dati incoraggianti con una crescita del +10,4% del tonnellaggio complessivo delle merci, +18.6% per le rinfuse liquide e +26.6% le rinfuse solide, bene le rinfuse siderurgiche (+32,7%), +88% il petrolio grezzo, +55% il carbone, +130% i cereali. (ANSA).  
