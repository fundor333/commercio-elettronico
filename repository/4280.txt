#titolo Su binari per suicidarsi, poi ci ripensa - Top News
     (ANSA) - MILANO, 18 MAR - Un uomo ha provato a suicidarsi
sdraiandosi sui binari della metropolitana, a Milano, ma dopo
qualche secondo ha cambiato idea e ha raccontato le sue
intenzioni al personale dell'Atm. E' accaduto attorno alle 18
alla stazione MM3 di Turati, sulla linea gialla, dove un signore
di 52 anni e' prima sceso dalla banchina e poi si e' disteso sui
binari. Per qualche secondo ha atteso l'arrivo del treno, salvo
poi cambiare idea e risalire prima che fosse ormai troppo tardi.
