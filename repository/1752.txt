#titolo Cattura illegalmente uccelli, denunciato - Calabria
     (ANSA) - REGGIO CALABRIA, 13 MAR - Il personale del corpo
forestale dello Stato di Reggio Calabria ha denunciato un uomo
di 57 anni per furto e maltrattamento di animali. L'uomo era
nelle campagne di Reggio Calabria dove aveva preparato una rete
lunga circa 3 metri, ancorata al terreno ed azionata attraverso
una lunga fune, attraverso la quale cattura illegalmente gli
uccelli. Il cinquantasettenne aveva anche una gabbia con
all'interno sei cardellini.
