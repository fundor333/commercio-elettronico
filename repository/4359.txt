#titolo Tampa, lanciano noccioline a nera, espulsi  - Mondo
TAMPA - Due delegati sono stati espulsi dalla Convention Repubblicana in corso a Tampa, in Florida per aver offeso con frasi razziste una operatrice nera della Cnn. In particolare, i due, secondo quanto hanno riferito testimoni, hanno lanciato alcune noccioline verso questo ragazza, gridando: ''Questo e' quello che diamo da mangiare agli animali...''. Dopo che e' accaduto il fatto, alcuni agenti di Polizia hanno immediatamente fermato gli autori del gesto. Poi alcuni cronisti hanno twittato la notizia che e' subito stata rilanciata dai media Usa, e per primo dall'Huffington Post, e quindi confermata dalla Cnn stessa. Gli organizzatori della Convention hanno subito condannato l'accaduto diffondendo una nota durissima: ''Due delegati hanno avuto un comportamento imperdonabile, inaccettabile, una condotta che non sarà' mai tollerata''. Come notano in tanti, si tratta di un incidente grave in se'. Ma che assume un valore ancora più' rilevante se si pensa che capita all'interno della Kermesse di un partito che secondo gli ultimi sondaggi attrae una percentuale infima del voto nero.  
