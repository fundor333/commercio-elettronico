#titolo I ghiacciai himalayani piu' scuri del previsto - Natura - Ambiente&Energia
  ROMA - I ghiacciai dell'Himalaya stanno diventando pi√π scuri per colpa dell'inquinamento atmosferico, che deposita sulla superficie immacolata le particelle prodotte dai combustibili fossili, le cosiddette black carbon. Previsto da tempo nei modelli climatici, il fenomeno viene misurato per la prima volta dal progetto Share, del Comitato Ev-K2-Cnr.  I dati sono stati presentati a Roma, nell'incontro per la presentazione dei dati 2012 del progetto, organizzato dallo stesso comitato. All'iniziativa hanno collaborato l'agenzia Ansa e la Rappresentanza in Italia della Commissione Europea. Lo stato di salute dei ghiacciai sara' anche al centro di una campagna di ricerca che la Nasa si prepara a condurre nel 2014. 
Il progetto Share (Stations at High Altitude for Research on the Environment) ''sta rafforzando le attivita' relativi al fenomeno del black carbon'', ha detto il coordinatore Paolo Bonasoni, dell'Istituto di Scienze dell'Atmosfera e del Clima del Cnr. ''I ghiacciai - ha aggiunto - sono cruciali per comprendere il clima globale e l'effetto del processo di scurimento in corso puo' essere paragonato a quello di una sorta di coperta''. (ANSA).  
