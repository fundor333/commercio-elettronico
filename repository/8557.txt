#titolo Attesa per Galaxy S4, voci iPhone low-cost - Tecnologia e Internet
ROMA - Cresce l'attesa per il Galaxy S4, lo smartphone che Samsung svelera' giovedi' 14 marzo a New York in un grande evento in stile Apple. 
 Tramite un blog cinese sono emerse alcune immagini, ovviamente non ufficiali, in cui verrebbero confermati i dettagli trapelati fino ad ora (scocca in plastica, display da 4,99 pollici, fotocamera posteriore da 13 megapixel). La novita' sarebbe rappresentata da funzionalita' basate sulla tecnologia eye-tracking, in grado di convertire i movimenti degli occhi in veri e propri comandi.     E nelle ore in cui Samsung mette a punto i dettagli dell'evento, sempre in rete filtrano piu' indiscrezioni sull'iPhone low-cost. 
 Il dispositivo, di cui Cupertino ha spesso negato una progettazione, dovrebbe avere un prezzo massimo 300 euro ed essere rivolto prevalentemente a quei mercati, come Cina e India, che ha milioni di potenziali acquirenti e sui cui gia' molti colossi della tecnologia, dalla stessa Samsung a Htc a Huawei, sono gia' concentrati da tempo.     Il lancio di questo smartphone a prezzo piu' basso sarebbe previsto a giugno, con arrivo sul mercato per fine anno: secondo gli osservatori un segnale di tale previsione e' lo spostamento del lancio dell'iPhone 6 al 2014. 
  
