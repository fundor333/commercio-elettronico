#titolo Tunisia, tornano a fare tappa crociere Holland - Crociere e Traghetti - Mare
  (ANSAmed) - TUNISI, 23 GEN - Le crociere della  "Holland Américain Line" , dopo un lungo periodo di assenza, tornano a fare tappa in Tunisia. La prima nave della compagnia americana a gettare le ancore nel porto de la Goulette, nella capitale, è stata la Rotterdam, che aveva a bordo 1.350 passeggeri, 650 dei quali scesi a terra per visite a Cartagine, Sidi Bou Sad, la Medina di Tunisi e il Museo del Bardo. La compagnia americana, secondo un comunicato del Ministero del Turismo, ha in programma, per il 2013, quindici scali in Tunisia. Le compagnie americane hanno sospeso gli scali in Tunisia dallo scorso settembre, in coincidenza con la crisi sicuritaria nel Paese culminata con l'attacco all'Ambasciata Usa. (ANSAmed).   
