#titolo Mitsubishi, arriva Outlander bi-fuel - In Breve  - Motori
  ROMA - Novita' all'interno della gamma Outlander. Il crossover Mitsubishi lanciato sul mercato italiano lo scorso ottobre, dotato di motori benzina MIVEC 2.0 litri 110 kW (150 Cv) e diesel DI-D, si arricchisce ora dell'alimentazione bi-fuel Benzina/GPL, disponibile su tutte le corrispondenti versioni a benzina. 
La gamma con doppia alimentazione si compone di tre differenti versioni: la 2.0L 2wd Intense GPL in vendita a 29.750 euro, la 2.0L 2wd Intense CVT GPL a 31.500 euro e la 2.0L 4wd Intense CVT GPL (33.500 euro). 
Tra le caratteristiche principali sicuramente quelle relative alla potenza, alla coppia e alla velocita' massima che restano invariate. Nel dettaglio, si passa da 110kw a 6.000 giri del benzina a 108kw a 6.170 giri del GPL, stesso discorso per la coppia che da 195Nm (4.100-4.200 giri del benzina) passa a 192Nm a 4.230 giri del GPL, infine la velocita' massima che si attesta attorno ai 190-185km/h.     Occhio al risparmio in termini di consumi: basti pensare che con un pieno di GPL (41 litri), circa 34 euro, e' possibile percorrere circa 450 km mentre l'autonomia complessiva e' pari a circa 1.350 km.  
