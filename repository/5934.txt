#titolo Troisi avrebbe compiuto 60 anni - Speciali
Una intera classe che si ritrova a piu' di 25 anni dal diploma per ricordare Massimo Troisi, nel giorno in cui l'attore di San Giorgio a Cremano (Napoli) avrebbe compiuto 60 anni. Accadra' oggi a Torre del Greco (Napoli), nella sede centrale dell'istituto Pantaleo in via Cimaglia, li' dove Troisi si diplomo' nel 1977. 
 Si tratta di una mattinata dedicata al ricordo dell'attore scomparso nel 1994, per una serie di manifestazioni alle quali prendera' parte anche Luigi Troisi, fratello di Massimo, oltre al sindaco di San Giorgio a Cremano, Domenico Giargiano. 
 Sara' il preside del Pantaleo, Carlo Ciavolino, a tratteggiare la figura dell'attore specie nei suoi anni trascorsi nell'istituto torrese. Per l'occasione il dirigente scolastico ha riunito i compagni di classe dell'attore, diplomatosi geometra, che a loro volta racconteranno episodi di vita vissuta all'epoca della frequenza con Troisi nella scuola. Sarà poi l'attore Ernesto Mahieux a declamare la poesia che Roberto Benigni dedico' a Troisi nei giorni della prematura scomparsa. 
 
 
 
 
   
   
   
 
 
 
 
  
