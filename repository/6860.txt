#titolo Sos api: Commissione Ue, stop per 2 anni uso neonicotinoidi - Agroalimentare - ANSA Europa
     (ANSA) - BRUXELLES, 31 GEN - La Commissione europea ha oggi
proposto ai rappresentanti dei 27 Stati membri di sospendere per
due anni l'uso di tre pesticidi appartenenti alla famiglia dei
neonicotinoidi, sospettati di rappresentare un rischio elevato
per la salute e la vita delle api. Lo ha annunciato Frederic
Vincent, portavoce del commissario Ue alla salute Tonio Borg,
precisando  che la sospensione e' chiesta per ''clothianidin,
imidacloprid e thiametoxam in relazione alle produzioni che
attirano le api, ossia mais, colza, girasole e cotone''. (ANSA).
