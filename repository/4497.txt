#titolo Lavoro: Gorla segretario Camera Milano - Lombardia
     (ANSA) - MILANO, 12 MAR - MAR - Graziano Gorla e' il nuovo
segretario generale della Camera del Lavoro di Milano dopo
l'addio di Onorio Rosati, eletto consigliere regionale Pd in
Lombardia. Caratterizzato da un ''profilo riformista'', spiegano
alla Cgil, il nuovo inquilino del 1/o piano di corso di Porta
Vittoria ha iniziato come delegato nell'azienda tessile
Manifattura di Legnano nel 1985. Nel 2002 diventa segretario
generale della Funzione Pubblica e nel 2006 entra nella
segreteria della Camera del Lavoro.
