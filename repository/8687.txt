#titolo Torna ipotesi di eco-industria automobilistica a Bari - Mobilit√† Sostenibile - Motori
  ROMA - ''Mentre Marchionne mette in cassa integrazione gli operai di Melfi, a Bari si insedia nei prossimi giorni un'industria automobilistica, ecologica ed al passo coi tempi, che rinnovera' tutto il parco taxi di Londra. Si tratta di una commessa per quarantacinquemila taxi con motore ibrido''. Lo ha annunciato il presidente della Regione Puglia, Nichi Vendola, in occasione della conferenza stampa su 'Puglia top wine destination'. 
La Puglia, ha aggiunto Vendola, ''conosce momenti di crisi ma ha saputo credere su se stessa, innovarsi, creare un circuito virtuoso, e questa commessa e' uno dei risultati''. 
 ''Sara' la Puglia a costruire una icona dello stile di vita inglese, i taxi di Londra'' ha sottolineato Vendola, nel precisare che settimana prossima verranno illustrati i dettagli di un ''acquisto da parte di un gruppo inglese dell'azienda Om - Officine Meccaniche con sede a Bari. La Regione Puglia dara' il suo contributo per la modernizzazione di questo impianto industriale che portera' sul mercato autovetture dalla carrozzeria tradizionale ma con motore ibrido; una soluzione ecosostenibile per il traffico della metropoli del Regno Unito''.  
