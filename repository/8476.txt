#titolo Usa:benessere;boom classi 'hip hop' con tacchi altissimi - Stili di vita - Salute e Benessere
     (ANSA) - NEW YORK, 06 FEB - Tutine da ginnastica aderenti,
scaldamuscoli ai polpacci e tacchi rigorosamente alti, minimo
ammesso 3 cm,in media una decina buoni: le americane si danno
cosi' allo 'Stiletto Fitness' o il 'Heel Hop'.   Gli 'studios' dove si insegna e si pratica il nuovo tipo di
esercizio fisico, sempre e solo con scarpe con tacchi da
capogiro, si stanno moltiplicando da una costa all'altra
dell'Unione.   California all'avanguardia: ''Heel Hop'' e' stato creato da
Kamilah, Barrett, 34 anni a Beverly Hills.    Seguace di Tina Turner e di Prince, Kamilah offre classi per
modesti 15 dollari l'ora in cui insegna alle signore ''a
rafforzare i muscoli che sostengono una falcata rilassata ma
veloce, fluida e fiera sui tacchi alti''.    ''I tacchi accrescono il senso di femminilita' e attrattiva -
spiega Kamilah - e le donne non ci rinunceranno mai, anzi stanno
diventando sempre piu alti, e le mie classi prevengono cadute, e
danni a venire''.     Ecco allora che dopo una serie di esercizi al tappeto, le
classi di 'Heel Hop' si concludono con ogni partecipante che
cammina da un angolo all'altra della sala ondeggiando proprio
come le modelle su calzature vertiginosamente alte.    E le donne accorrono. ''Non ero una ragazza da tacchi -
racconta Sadiqua che viene dalla Fernando Valley - ma adesso
dopo aver fatto una classe con scarpe alte mi sento un'altra''.   A 'Crunch Fitness', una catena di palestre diffuse in buona
parte degli Stati Uniti, vanno invece per la maggiore le classi
di ''Stiletto Strenght'' (''Forza sugli stiletti'')in cui il
concetto e' lo stesso: lavorare sui muscoli addominali e delle
gambe per evitare rovinose cadute dai tacchi.   A Las Vegas, in Kansas e a Denver in Colorado impazza la
''Stiletto Fitness'' (''Ginnastica sugli stiletto'').    E persino gli esperti, pur allarmati dalla nuova
moda,lavorano sul nuovo fenomeno. ''Fare esercizo sui tacchi e'
probabilmente una delle cose peggiori per i nostri piedi'', ha
dichiarato Emily Splichal, podologa di New York.  Ma la
dottoressa, innamorata a sua volta dei tacchi alti, ha creato un
suo esercizio chiamato ''Pilates Verticali'' in cui insegna alle
donne a camminare con fiducia sui tacchi. E sui DVD stanno
andando a ruba.(ANSA).
