#titolo Rifiuti: Lazio; Rinaldi (Idv), invio all'estero unica strada - Ambiente ed energia - ANSA Europa
     (ANSA) - BRUXELLES, 17 DIC - ''Da due anni sosteniamo che la
gestione dei rifiuti a Roma non si risolve con nuove discariche
e tantomeno con poteri prefettizi, ma solo investendo subito
nella raccolta differenziata. Non ci stupisce che, oggi, l'unica
strada sia il trasporto dei rifiuti all'estero, quale
conseguenza dell'inattivita' su un ciclo che possa definirsi
virtuoso''. A dirlo e' il capodelegazione Idv al Parlamento
europeo Niccolo' Rinaldi, commentando le parole del ministro
dell'Ambiente Corrado Clini pronunciate dopo un colloquio con il
commissario Ue all'Ambiente, Janez Potocnik.    ''Piu' l'Europa guarda dentro il buco nero dei rifiuti di
Roma - ha aggiunto - e piu' le sanzioni saranno sicure. Ma a
pagarle dovrebbero essere solo quelle istituzioni e quei
politici che hanno continuato a puntare tutto sulle discariche
piuttosto che investire risorse, tecnologie e personale nella
programmazione di un ciclo dei rifiuti rispettoso dell'ambiente
e della salute dei cittadini''. (ANSA).
