#titolo Nautica: Roma accoglie 'il grande blu' - Nautica e Sport - Mare
  Torna a Roma dal 20 al 24 febbraio   Big Blu ,  Salone Internazionale della Nautica e del Mare , la manifestazione di riferimento in Italia per il mercato della piccola e media nautica. Confermate le aree espositive dedicate a gommoni, motori fuoribordo, accessori, carrelli, arredo nautico e abbigliamento tecnico e sportivo, prodotti e servizi per la nautica e il diporto, e il World Fishing per gli appassionati della pesca sportiva. 
Tra le novita' la ''Fun Zone'', una speciale area tematica dedicata alle attivita' sportive e all'interattivita' in ambiente acquatico e marino, sviluppata negli anni attraverso la tradizionale collaborazione con la Federazione Italiana Vela e la Fisurf. 
Per gli appassionati della subacquea e dell'apnea, ''SubinItaly'', che si propone come la nuova fiera di riferimento per tutto il bacino del centro sud Italia e per promuovere l'accesso agli sport subacquei. 
Come per le passate edizioni, il programma degli eventi del Big Blu 2013 prevede incontri con atleti, premiazioni, e l'isola culturale ''Pelagos Sea Heritage Exhibition'' che ospita il Festival Internazionale del Mare con produzioni audiovisive, nazionali e internazionali, documentari subacquei e reportage fotografici sottomarini. Altra iniziativa di Pelagos e' il ''Sea Heritage Award'', premio per la comunicazione del patrimonio marittimo, e il progetto educativo per le scuole ''Un Passaporto per il Mare''.  (ANSA).  
