#titolo Portogallo: Carlos Queiroz - Gli Allenatori - Mondiali Sudafrica
  Carlos Queiroz, nato il 1 marzo 1953 a Nampula (Mozambico), ha intrapreso la carriera tecnica, pur non essendo stato calciatore professionista. L’inizio è nel 1983/84 all’Estoril, poi diventa assistente della nazionale juniores portoghese dal 1984 al 1987, prima di assumerne le redini come C.T. in prima dal 1987 al 1991 (trionfando ai Mondiali di categoria del 1989 e del 1991). Dal 1991 al 1993 guida la selezione maggiore lusitana per un primo ciclo, dal 1993/94 al 1995/96 è allo Sporting Lisbona (vincendo nel 1994/95 una coppa nazionale e nel 1995 una supercoppa di Portogallo), nel 1996 va negli Stati Uniti, al New York Stars, prima di trasferirsi nel calcio giapponese, al Nagoya. 
 Nel 1997 è anche consulente della federazione statunitense, nel 1998 e 1999 guida la nazionale maggiore degli Emirati Arabi Uniti, dal 2000 al 2002 guida la nazionale della Repubblica Sudafricana, nel 2002/03 è assistente di Ferguson al Manchester Utd, dove poi torna dal 2004/05 al 2007/08, nel 2003/04 guida il Real Madrid, prima di tornare a guidare la nazionale maggiore portoghese dal 2008, al posto di Scolari, all’indomani degli Europei di Austria/Svizzera.  
