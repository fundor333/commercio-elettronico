#titolo Trasporti: nuova linea ro-ro Vado Ligure-Tarragona - Porti e Logistica - Mare
  (ANSA) VADO LIGURE (SAVONA), 21 GEN - Sara' inaugurato domani il nuovo collegamento ro-ro di Asa Lines tra Vado Ligure e Tarragona. La linea sara' garantita dalla nave Elisabeth Russ, che offre 12 posti letto per gli autisti, 50 colonnine per fornire energia al gruppo frigo del camion e la possibilita' di caricare tutte le classi Adr Imo, ovvero le merci pericolose. 
Il mercantile permettera' il carico di veicoli interi, semirimorchi, container e tank container e, su richiesta, di project cargo fino a 200 tonnellate. Il tragitto - della durata di 26 ore - continuera' a prevedere due partenze settimanali in entrambe le direzioni, da Vado Ligure lunedi' e venerdi' alle 3 e da Tarragona mercoledi' alle 13 e sabato alle 19. (ANSA).  
