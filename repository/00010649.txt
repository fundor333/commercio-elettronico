#titolo Su lettino abbronzante piu' spesso chi guarda reality - Stili di vita - Salute e Benessere
  Chi guarda in modo assiduo i reality show sulla bellezza e' due volte piu' abbronzato di chi non li guarda, perche' fa un uso massiccio di lampade abbronzanti o sta per ore all'aperto ad abbronzarsi. E' quanto rileva uno studio pubblicato sul 'Journal of the American Academy of Dermatology'. 
Cio' non significa, precisa lo studio, che guardare questi programmi porta direttamente al lettino abbronzante, ma che non promuovono abitudini di vita sane, come quelle appunto legate all'esposizione solare, che aumenta il rischio di cancro alla pelle, soprattutto nei piu' giovani.    ''I reality show in tv non si rendono conto - spiega Joshua Fogel, coautore dello studio - che promuovono un messaggio per cui sono attraenti tutte le persone abbronzate''.     I risultati dello studio si basano su un'indagine tra 576 studenti universitari di circa 20 anni. E' risultato che il 61% di loro guarda questi programmi, e tra questi, il 13% aveva usato lampade abbronzanti nell'ultimo anno, e il 43% era stato ad abbronzarsi all'aperto per piu' di due ore per volta, contro il 4% e 29% rispettivamente di chi non li guarda. La tendenza ad avere un colorito scuro e' maggiore nelle donne, che usano le lampade dieci volte piu' degli uomini. ''E' chiaro che chi guarda questi programmi - conclude Fogel - vede questi comportamenti come positivi. E' possibile che i programmi incoraggino direttamente gli spettatori ad abbronzarsi, perche' cosi' sono piu' attraenti e belli''.  
