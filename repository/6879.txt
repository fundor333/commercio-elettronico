#titolo Recuperate 57 reliquie rubate - Lombardia
     (ANSA) - MILANO, 14 MAR - Cinquantasette beni ecclesiastici,
principalmente reliquie rubate all'interno di numerose chiese
lombarde sono state recuperate dai carabinieri del Nucleo Tutela
Patrimonio Culturale di Monza. Tra gli oggetti sacri c'e' anche
un frammento del cilicio di San Carlo Borromeo. Si tratta
prevalentemente di reliquiari e ostensori senza grosso valore ma
preziose dal punto di vista religioso. Ogni reliquia e'
sigillata ed accompagnata da una pergamena vaticana che ne
autentica l'origine.
