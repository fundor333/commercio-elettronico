#titolo Tares, istruzioni per gli enti locali - Rifiuti & Inquinamento - Ambiente&Energia
  ROMA - Che cosa e' la Tares, come si calcola, chi e' obbligato a pagarla? Ai quesiti sul nuovo tributo comunale sui rifiuti ha voluto rispondere il Ministero dell'Economia, che ha messo a disposizione degli enti locali un modello di regolamento. Il format definisce e classifica le tipologie di rifiuti interessati dalla nuova tassa, istituita per la copertura integrale dei costi di investimento e di esercizio relativi al servizio di gestione e conferimento.  
La tariffa sara' applicata e riscossa dal comune nel cui territorio insiste, interamente o prevalentemente, la superficie degli immobili assoggettabili al tributo. E' commisurata alle quantita' e qualita' medie ordinarie di rifiuti prodotti per unita' di superficie e determinata sulla base del Piano Finanziario adottato dal  Consiglio comunale. Sono tenuti al pagamento i soggetti proprietari, occupanti o detentori, a qualsiasi titolo e anche di fatto, di locali o di aree scoperte adibiti a qualsiasi uso, suscettibili di produrre rifiuti urbani e assimilati.     L'entita' del tributo viene calcolata sulla base della superficie calpestabile dei locali e delle aree suscettibili di produrre rifiuti urbani e assimilati, iscritte o iscrivibili nel catasto edilizio urbano. I comuni potranno mantenere  la prassi che prevede l'invio ai contribuenti, senza formalita' di notifica, degli inviti di pagamento che indicano le somme da versare, le  modalita' e i termini entro i quali eseguirli.  
Agli enti accordata anche la possibilita' di modificare sia il numero che la scadenza delle rate di versamento, Il modello di regolamento, che le amministrazioni potranno integrare o modificare per quanto riguarda numero e scadenza delle rate di pagamento, e' disponibile su sito del Ministero: 
 http://www.finanze.gov.it/export/download/novita2013/RegTARES_co rretto.pdf 
 .  
