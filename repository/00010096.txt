#titolo Renault e Dacia a Bologna con due anteprime - Prove  e Novità - Motori
  BOLOGNA - Renault e Dacia sbarcano al Motor show di Bologna con due anteprime, rispettivamente una per brand. In particolare al Motor show bolognese, la casa della Losanga presenta al pubblico italiano la Clio Sporter, la station wagon sportiva, compatta e spaziosa che si trova sullo stand insieme a Nuova Clio e Zoe, la berlina compatta a zero emissioni, fluida e versatile. In esclusiva al Salone di Bologna, Renault lancia, inoltre, la Serie Limitata Twizy Momodesign, frutto del co-marketing con il noto centro stile, che rende l'Urban Crosser 100% elettrico ancora piu cool. 
In Italia a partire dal prossimo mese di marzo, la nuova Clio Sporter abbina funzionalita e modularita ad un look che esprime grande dinamismo. 
Lunga 4.262 m e con il passo identico a quello della berlina, Clio Sporter presenta uno sbalzo posteriore allungato di 201 mm, raggiungendo 823 mm, confermandosi un'auto compatta. 
Il lungo cofano motore, le spalle posteriori marcate e le maniglie delle porte integrate nella superficie vetrata, conferiscono una sensazione di continuita' e segnano il carattere sportivo dell'auto. 
Grazie alla possibilita' di ripiegare a tavolino il sedile passeggero anteriore, Clio Sporter offre una lunghezza di carico ''record'', una carta vincente all'interno del segmento di appartenenza. Il piacere di guida e un elemento fondamentale di Clio Sporter che, nella versione GT con il motore 1.2 TCe 120, assicura performance esclusive. 
Per quanto riguarda Dacia, invece, a Bologna c'e l'anteprima nazionale della Nuova Sandero Stepway, l'Urban Crossover che, insieme agli altri modelli presenti, attesta il successo della marca sul mercato italiano per il settimo anno consecutivo: Duster, il primo ed esclusivo suv low-cost del mercato italiano, Lodgy, la monovolume versatile e intelligente e Dokker, il multispazio pratico e funzionale. 
Distintiva e accattivante, nuova Sandero Stepway ha un design muscoloso ed attraente. Grazie ad un look esclusivo, rappresenta l'auto per la clientela sensibile al look crossover, alla ricerca di un veicolo dalla decisa personalità con un giusto compromesso qualità /prezzo. 
Nuova Sandero Stepway presenta il top della tecnologia in termini di motorizzazioni, con il recentissimo propulsore turbo benzina tre cilindri TCe 90 Euro 5, emblema della motoristica del Gruppo Renault, e il 1.5 dCi, propulsore efficiente e performante.  
