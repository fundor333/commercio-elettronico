#titolo Perseguita la ex per due anni, arrestato - Emilia Romagna
     (ANSA) - BOLOGNA, 12 MAR - Per due anni ha tormentato la ex
fidanzata per convincerla a tornare insieme: telefonate,
pedinamenti e messaggi insistenti anche su Facebook,
costringendo la ragazza a evitarlo e a 'bloccarlo' sul social
network per non ricevere i suoi approcci. Ieri l'uomo, un
fruttivendolo di 39 anni, originario di Agrigento e incensurato,
e' stato arrestato per atti persecutori dalla polizia, che lo ha
bloccato sotto l'abitazione della ex, una 26enne di origine
marocchina che abita in zona Riva Reno.
