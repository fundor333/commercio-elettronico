#titolo Concordia: Costa chiede patteggiamento,rischia un mln  - Crociere e Traghetti - Mare
  (ANSA) - GROSSETO, 25 FEB - La procura di Grosseto ha trasmesso al gip la richiesta di patteggiamento fatta da  Costa Crociere  spa per illecito amministrativo dipendente dai reati di omicidio colposo plurimo e lesioni colpose plurime, aggravati dalla violazione delle norme antinfortunistiche. Il patteggiamento può valere la pena di un milione di euro. 
 Il patteggiamento chiesto da Costa Crociere spa, spiega la procura di Grosseto, ha per oggetto la sanzione pecuniaria di 1 milione di euro, cifra "prossima ai massimi edittali, in considerazione delle dimensioni aziendali dell'ente e della gravità dei fatti".  
 L'istanza di patteggiamento è stata trasmessa al giudice per le indagini preliminari su richiesta di Costa Crociere spa, unitamente al consenso della stessa procura.  
 Quanto all'archiviazione per Costa spa riguardo all'illecito amministrativo dipendente dal reato di distruzione o deterioramento di habitat all'interno di un sito protetto, la procura ha trasmesso gli atti alla procura generale presso la Corte di Appello di Firenze.(ANSA).  
