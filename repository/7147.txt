#titolo Cenere lavica, chiesto stato calamita' - Sicilia
     (ANSA) - CATANIA, 18 MAR - Il commissario straordinario della
Provincia di Catania, Antonella Liotta, ha inviato una nota al
governatore della Sicilia, Rosario Crocetta, per chiedere il
''riconoscimento dello stato di calamita' naturale, per fare
fronte ai disagi provocati dall'emissione di cenere e lapilli
dall'Etna''. I sindaci di diversi Comuni etnei hanno chiesto
alla Regione l'istituzione di un apposito capitolo di bilancio
per le emergenze e la dotazione di mezzi per eliminare i detriti
vulcanici.
