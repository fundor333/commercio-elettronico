#titolo Per il direttore del Cern è un ‘’momento storico’’ - Fisica e  Matematica - Scienza&Tecnica
  "E' un momento storico. I dati presentati oggi sono una pietra miliare nella nostra comprensione della natura": lo ha detto il direttore generale del Cern, Rolf Heuer, al termine del seminario nel quale è stata presentata la scoperta del bosone di Higgs. "Non abbiamo trovato soltanto l'ultima pietra miliare necessaria per completare il Modello Standard. Siamo all'inizio di un lungo viaggio alla scoperta delle proprietà interessanti di questa nuova particella", ha aggiunto. ''Ci sono altre domande che adesso dovremo affrontare - ha detto ancora il direttore generale del Cern, Rolf Heuer -. La scoperta di una particella consistente con il bosone di Higgs, apre la strada a studi piu' dettagliati e che richiedono statistiche piu' ampie, che permetteranno di definire le proprieta' della nuova particella e che molto probabilmente potranno gettare luce su altri misteri del nostro universo''.  
