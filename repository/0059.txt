#titolo Salgado, cerco luoghi puri del Pianeta - Cultura e Tendenze
     (ANSA) - ROMA, 13 MAR - Otto anni in giro per il mondo, otto
anni dietro l'obiettivo della macchina fotografica per
''ricongiungerci con il mondo com'era prima che l'uomo lo
modificasse fino quasi a sfigurarlo''. Sebastiao Salgado, tra i
grandi fotografi contemporanei, ha presentato a Roma, in
anteprima mondiale, 'Genesi'. Oltre 200 foto, dall'Amazzonia,
all'Africa, un viaggio nei 5 continenti per immortalare i luoghi
ancora puri, come ai tempi della Genesi. La mostra apre il 15
maggio al Museo dell'Ara Pacis a Roma.
