#titolo Lady Gaga appoggia Obama, va a cena raccolta fondi - Mondo
WASHINGTON - Anche Lady Gaga in campo per la rielezione di Barack Obama. C'era anche lei, in veste d'ospite d'onore, alla cena di raccolta fondi che il presidente ha tenuto a San Jose, in California.       La pop star non s'e' esibita, ma ha dato il suo contributo finanziario, ben 35800 dollari, per essere presente all'avvenimento e ascoltare il discorso di Barack Obama.      Avvolta da un vestito nero stillatissimo, Stefani Joanne Angelina Germanotta, questo il suo vero nome, aveva tacchi vertiginosi, che la facevano piu' alta del presidente di almeno 10 centimetri. 
 Dopo il discorso presidenziale, ha preso la parola al microfono e ha letto a Obama una lettera di un suo fan che raccontava del suicidio di un suo amico, un ragazzo 14 enne, Jamey Rodemeyer vittima del bullismo. Per ricordare la sua storia, Lady Gaga ha composto una canzone 'Hair' presentata al iHeartRadio festival di Las Vegas qualche giorno fa.      Quindi ha ringraziato la 'First Couple' per la loro campagna contro questo drammatico fenomeno cosi' presente tra i ragazzi americani. Infine, ha 'cinguettato' ai suoi amici di twitter: ''Sto incontrando il nostro presidente. Non smettero' di combattere. Tutto questo deve finire. La nostra generazione ha il potere di farlo. Il Bullismo deve diventare un reato. Seguici''.  
