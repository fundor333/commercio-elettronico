#titolo Motopesca sequestrato: Crocetta,tunisini lo hanno rilasciato - Ambiente e Pesca - Mare
   (ANSA) - MAZARA DEL VALLO (TRAPANI), 17 DIC - Il peschereccio della flotta di Mazara del Vallo  "Flori" , sequestrato il 7 dicembre scorso da una motovedetta tunisina mentre si trovava a circa 35 miglia a sud di Lampedusa, è stato rilasciato. Lo ha reso noto il presidente della Regione siciliana Rosario Crocetta, che stamani era rientrato da Tunisi dove si era recato per incontrare il segretario di Stato Touani Abdulli. (ANSA).  
