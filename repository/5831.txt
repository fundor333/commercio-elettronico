#titolo Alonso privato, twitto tranquillo e tutelo mia vita - Altri Sport
Twitta che ti passa: l'intrusione di media impiccioni e fantasiosi, di sicuro. Fernando Alonso ribalta un luogo comune. Essere su Twitter non mette a rischio la propria privacy per un personaggio cosi' popolare. Al contrario, diventa un formidabile scudo alla propria riservatezza. Perche' raccontando la sua verita' si mette al riparo da suggestive invenzioni. Lo spagnolo riparte a Wrooom da dove aveva finito un anno fa l'incontro con la stampa: che attacco' pesantemente, chiedendo rispetto alla propria vita privata e soprattutto meno invenzioni. 
 ''Essere su Twitter non e' rischioso, al contrario - risponde -. Mi piace raccontare ai fan come mi preparo, quali sono le sensazioni prima e dopo la gara, un po' di F1 dal suo interno. Ma la cosa che mi piace di Twitter e' che da quando ci sono non si scrive piu' niente di me e delle mie vicende private. Scrivo che sono stato a casa a Natale, poi a sciare, quindi in Russia, poi in Brasile. E tutto questo lo racconto io. Gli anni scorsi in questi periodi senza Twitter si diceva che ero sulla Luna con un elefante, e poi in Kenya con Mr Obama. Cose straordinarie, comunque e' molto peggio che quando racconto che vado in Russia a cena, non ci sono piu' fantasie''. 
 Magari sono cinquettii parziali, ma intanto lo scopo e' raggiunto.    La vita che espone volentieri e' quella del pilota. Parla di buon grado, di se' e degli altri: ''Hamilton resta il miglior pilota. Vettel lo e' stato solo a tratti, ma ha meritato di vincere tre titoli di fila. Il principale avversario non so ora chi sara', dipende chi avra' il pacchetto piu' forte: macchina, team, fortuna. Ma Hamilton e' il migliore. Opinione personale, non 'politica'. In griglia e' lui il piu' forte''.    Ma scusi, Vettel e i suoi titoli dove li mette? ''Grandissimo pilota, nel 2011 addirittura fantastico per performance. Aveva la macchina di gran lunga piu' veloce, ma a volte cosi' ci si rilassa. Fu un mondiale variabile, asciutto, bagnato: non fece nessun errore. A momenti e' stato il migliore e si e' meritato i tre titoli''. 
 Dunque rifiuta l'etichetta di ''troppo politico'', come di fatto lo accuso' Helmut Marko, plenipotenziario Red Bull, quando lo spagnolo disse di considerare Hamilton, non Vettel, il miglior avversario. ''Non mi sento molto bravo in politica. Guido solo macchine. Mi ha sorpreso sicuramente quella frase, ma forse erano dichiarazioni un po' mischiate, non hanno molto senso. Perche' prima dicono che non leggono, non sentono. Poi aggiungono che non si fanno influenzare dalle dichiarazioni. Si vede che forse la notte leggevano e qualcuno gli ha detto che dovevano calmarsi''.    Qual e' l'obiettivo 2013: 'Per il miglior team della storia di F1, la Ferrari, e' vincere il titolo. Ed e' anche il mio obiettivo. Alzar la Coppa vestito di rosso e' il massimo. Ma non sento il peso dell'obbligo di vincere. Piuttosto sono fiducioso che la macchina 20123 sia migliore di quella passata e di essere competitiva dalle prime gare''. 
 Alonso dice di avere avuto poco tempo per ricaricarsi. Si corre da febbraio a dicembre, ''vorrei una due gare in meno e magari qualche test in piu'''. Se la situazione si invertisse, e Massa le fosse davanti, loaiuterebbe? ''Certo, non e' la prima volta che l'aiuto e non sara' l'ultima, ci aiutiamo continuamente per il bene Ferrari. Felipe e' uno dei migliori al mondo, lo ripeto da tre anni, guardando le facce sorprese durante le conferenze stampa. Ora in molti se ne sono resi conto alla fine. In tre anni ho avuto forte vantaggio, quest'anno me lo aspetto molto piu' vicino e cosi' daremo insieme un aiuto al team.    Sono tutti d'accordo che lei e' il piu' grande. ''Non penso a nulla. Sono molti anni che alla fine arriviamo con un po' meno punti del vincitore eppure i sondaggi ti dicono che sei il migliore. Aumenta l'autostima, ti ricompensa dei sacrifici, ma l'obiettivo e' vincere''. Schumacher ci mise cinque anni, poi ne vinse cinque di fila: ''Vuol dire che ho un altro anno da aspettare''. Si ride. Qui la privacy non c'entra piu'.  
