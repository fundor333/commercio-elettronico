#titolo Sindaco Montesilvano azzera giunta - Abruzzo
(ANSA) - MONTESILVANO (PESCARA), 18 MAR - Il sindaco di Montesilvano, Attilio Di Mattia, ha azzerato oggi la Giunta comunale, con l'obiettivo di ''ristabilire e ricalibrare un crono-programma amministrativo che non abbia al centro le singole persone e che non si sviluppi a compartimenti stagni, ma che abbia al centro la citta', con una visione organica e strategica che vada avanti per obiettivi raggiunti e da raggiungere''. Di Mattia ha comunicato la sua decisione ai capigruppo ed ha firmato il provvedimento.  
