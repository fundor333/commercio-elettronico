#titolo Procreazione: Corte Strasburgo boccia ricorso Italia - Giustizia e diritti civili - ANSA Europa
  STRASBURGO - La Corte europea dei diritti umani ha deciso di non accettare il ricorso con il quale l'Italia ha chiesto il riesame della sentenza con cui la stessa Corte, il 28 agosto scorso, ha bocciato la legge 40 sulla  procreazione assistita . Lo ha appreso l'Ansa da fonti qualificate. Con la loro decisione, i giudici della  Corte europea dei diritti umani  hanno reso definitiva la sentenza emessa lo scorso 28 agosto sulla causa Costa-Pavan ed hanno di fatto aperto le porte della procreazione medicalmente assistita, nonche' alle diagnosi preimpianto alle coppie affette o portatrici sane di malattie genetiche.  
   
 Una sentenza con cui la Corte ha sancito ''l'incoerenza del sistema legislativo italiano in materia di diagnosi preimpianto''. Secondo i giudici la  mancanza di coerenza  e' determinata dal fatto che da un lato si vieta, attraverso la legge 40 del 2004, l'impianto dei soli embrioni non affetti da fibrosi cistica, mentre dall'altro, con la legge sull'interruzione di gravidanza, si autorizzano i genitori ad abortire un feto affetto dalla stessa patologia. 
   
    
