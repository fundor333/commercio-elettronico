#titolo Vendola, guido la Puglia fino alla fine - Politica
BARI - "Fino alla fine, fino alla fine". Così il presidente della Regione Puglia, Nichi Vendola, ha risposto poco fa ai giornalisti che gli chiedevano fino a quando resterà alla guida della Puglia. "Continueremo fino a fine legislatura a fare del bene a questa terra", ha detto.  "Abbiamo bisogno di stare saldamente al timone di questa nave che è la Puglia - ha detto Vendola - e continueremo fino a fine legislatura a fare del bene a questa terra, a provare a risollevarla, a sentirne davvero tutte le pene e a provare di corrispondere con politiche pubbliche che forse dovremmo soltanto propagandare e raccontare meglio". Vendola sta incontrando a Bari, nella sede della presidenza, forze sociali e associazioni datoriali perché, ha spiegato, "stiamo rilanciando l'azione di governo in Puglia".   
