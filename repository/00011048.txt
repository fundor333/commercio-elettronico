#titolo Skoda, anteprima mondiale a Ginevra per Octavia Wagon - Prove  e Novit√† - Motori
  ROMA - A poche settimane dal lancio della versione berlina, la terza generazione della bestseller Skoda fara' il proprio esordio in anteprima mondiale al Salone dell'Auto di Ginevra. La Octavia Wagon si distingue per la spaziosita', il nuovo design, funzionalita' ai massimi livelli, innovativi sistemi tecnologici per la sicurezza e il comfort, consumi contenuti, le soluzioni 'Simply Clever' e un buon rapporto qualita'/prezzo. 
La nuova Octavia Wagon e' 90 mm piu' lunga e 45 mm piu' larga rispetto alla precedente. Il passo e' aumentato di circa 11 centimetri: un accorgimento che si traduce in una spaziosita' ancora maggiore. 
Non potevano mancare i dettagli 'Simply Clever': oltre a quelli gia' proposti sulla Octavia berlina, come la copertura double-face per il fondo del bagagliaio, i set di reti e i ganci, i numerosi vani portaoggetti, il supporto per dispositivi multimediali, il raschietto per il ghiaccio sistemato nel portellino che da' accesso al serbatoio e l'alloggiamento per il giubbotto ad alta visibilita' sotto il sedile del conducente, sulla nuova Wagon si trovano altre nuove idee, come per esempio un appendigiacca o il comando che permette di abbattere i sedili posteriori a distanza. Il sedile del passeggero anteriore ripiegabile agevola il trasporto di oggetti lunghi e ingombranti. 
Esternamente il frontale e' identico a quello della berlina, mentre lateralmente la silhouette si sviluppa in maniera dinamica; l'aspetto deciso della fiancata e' sottolineato dalla linea 'tornado'. Il profilo del tetto e' inclinato verso il posteriore e scorre sul montante D. I gruppi ottici posteriori arricchiscono il design del laterale e rappresentano il punto di chiusura per la linea 'tornado'. 
Per la nuova Octavia Wagon sono disponibili, a richiesta, numerosi sistemi di assistenza alla guida come la funzione di frenata anti collisione multipla (Multi collision brake), il Front Assistant con funzione di frenata di emergenza City, il dispositivo di riconoscimento della stanchezza del conducente (Driver Activity Assistant), il sistema proattivo di protezione degli occupanti in caso di incidente (Proactive Crew Protect Assistant) o il dispositivo di assistenza per il mantenimento di corsia (Lane Assistant). In caso di incidente, conducente e passeggeri sono protetti in maniera ottimale grazie a un pacchetto completo per la sicurezza passiva, che comprende fino a 9 airbag. 
I motori sviluppati per la Octavia Wagon di terza generazione sono fino al 17% piu' parsimoniosi rispetto a quelli impiegati per il modello precedente. La gamma motorizzazioni comprende, al momento, 4 motori benzina e 4 Diesel. La versione GreenLine fa segnare un consumo pari a soli 3,4 l/100 km, con 89 g/km di CO2. 
Sullo stand al Salone di Ginevra ci sara' anche spazio per la nuova Octavia Wagon 4x4, dotata di un sistema di trazione integrale permanente di nuova concezione che impiega la frizione Haldex di quinta generazione.  
