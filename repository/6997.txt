#titolo Usa: nave crociera a deriva,anziani e disabili in difficolta'  - Crociere e Traghetti - Mare
   (ANSA) - WASHINGTON, 13 FEB - Stanno aumentando le difficoltà ed i problemi per i passeggeri anziani e disabili a bordo della nave  Triumph  alla deriva nel  Golfo del Messico  da domenica scorsa. 
 "Stanno soffrendo soprattutto i più vecchi e chi ha problemi di handicap o di mobilità - ha scritto in un SMS la passeggera Ann Barlow - nelle stanze ci sono perdite dai bagni e dalle toilette ed il puzzo sta aumentando". 
 I dirigenti della Carnival intanto hanno per la prima volta dall'incidente che ha mandato in fiamme i motori della nave offerto pubblicamente le loro scuse: "Dobbiamo le nostre scuse per l'accaduto a tutti passeggeri e alle loro famiglie che stanno attraversando ore di ansia", ha detto Gerry Cahill, amministratore delegato della linea di navi da crociera. La 'Triumph' sta venendo rimorchiata verso il porto di Mobile in Alabama dove dovrebbe giungere giovedì pomeriggio. Per i 4.200 a bordo (tra cui circa 500 dipendenti della McDonald, sono state prenotate stanze d'albergo, voli e autobus per tornare a casa. E ad attenderli a porto vi sarà una equipe di medici. Secondo le stime degli esperti, l'incidente costerà alla Carnival almeno 80 milioni di dollari. (ANSA) XNE/  
