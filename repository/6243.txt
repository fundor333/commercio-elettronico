#titolo Sacchi boccia il mondiale, torneo mediocre - Tempi Supplementari
  Â (ANSA) - ROMA - ''La finale non e' una sorpresa se Spagna e Olanda sono al secondo e al quarto posto nel ranking mondiale. L'Olanda non e' la grandissima Olanda degli anni '70 ma ha una grande armonia intorno. Mi auguro sia una bella partita''. Arrigo Sacchi, ospite di ''AvVentura Mondiale'', il programma condotto da Simona Ventura su Radio 1, e' tiepido nei giudici sulla rassegna iridata di Sudafrica 2010. 
 ''E' stato un Mondiale mediocre - ha infatti sottolineato - a parte qualche fiammata di Argentina e Brasile, la Germania, la squadra che secondo me ha dato piu' spettacolo, e l'ultima partita della Spagna''.    Sullo stato del calcio italiano Sacchi ha precisato: ''Credo sia un fatto generazionale. E penso che comunque il calcio segua i problemi del Paese: tra polemiche, scandali, una Serie A che ha cambiato 16 allenatori in un anno non c'e' l'ambiente per evolversi e migliorare. Un ambiente poco costruttivo e propositivo. E poi - ha aggiunto - siamo sempre legati al passato. Le nostre sono le squadre piu' vecchie del continente. Ancelotti, che nel mio Milan alla fine degli anni '80 era uno dei 'vecchi' (aveva 27-28 anni anni e la squadra un'eta' media di 25 e mezzo), mi ha detto che nel Milan dell'anno scorso sarebbe stato la mascotte!''. 
 Sull'esperienza che l'ha portato a vincere tutto con il Milan, ha concluso rivelando un retroscena: ''Da anni mi sono appassionato all'astrologia, che considero una scienza. Quando venne comprato Van Basten, diedi la sua data e l'ora di nascita a un amico astrologo: mi disse che avrebbe sempre avuto degli incidenti...''.  
