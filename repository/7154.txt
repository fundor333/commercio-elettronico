#titolo Il discorso, grazie a voi presidente migliore  - Mondo
ROMA - Un discorso di venti minuti. Per ringraziare tutti, dalla moglie, alle figlie, all'America, e per ribadire che "il meglio deve ancora venire". Davanti ad una folla in delirio al quartier generale di Chicago, e sulle note prima di 'Sign, sealed and delivered'', di Stevie Wonder e in chiusura, "We take care of our own", di Bruce Sprinsgsteen, Barack Obama ha parlato agli americani, con significativi echi kennedyani, affrontando diversi temi: dall'economia in ripresa, alla forza del popolo americano di reagire dopo i disastri (vedi Sandy), al patriottismo che li distingue, alle prossime sfide da affrontare insieme con un unico motto: 'Forward'.  
 Ecco, in sintesi, alcune dei passaggi più salienti:  
 - "Ci siamo ripresi e abbiamo lottato per ritornare qui e per l'America il meglio deve ancora venire".  
 - "L'America non è ciò che il Paese può fare per noi, ma quello che può essere fatto da noi".  
 - "Se ho guadagnato o meno il vostro voto, vi ho ascoltato e ho imparato da voi. E avete fatto di me un presidente migliore". 
 - "Non vedo l'ora di lavorare con i leader di entrambe le parti per affrontare le sfide che possiamo risolvere solo insieme. Parlerò con il governatore Romney su dove possiamo lavorare insieme per migliorare il Paese".  
 - "Michelle non ti ho mai amato così tanto. Sasha e Malia, state diventando delle donne bellissime e forti come vostra madre. Sono orgoglioso di voi, ma credo che un cane basti".  
 - "Crediamo in un'America generosa, compassionevole e tollerante, una nazione aperta agli immigrati. Vogliamo dare ai nostri figli un'America sicura".  
 - Vi ho ascoltati, ho capito i vostri problemi, tornerò alla Casa Bianca più ispirato e determinato che mai". 
 - "Vogliamo che i nostri figli non vivano in un Paese oppresso dal debito, l'economia è in ripresa". 
 - "Siamo la nazione più ricca, ma non è questo a renderci forti: è il patriottismo. Uniti possiamo superare ogni ostacolo".  
 - "Viviamo nella nazione più grande al mondo. Grazie America, Dio benedica gli Stati Uniti".  
