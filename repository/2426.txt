#titolo Serpentone di croceristi in giro a praticare Nordic walking - Uomini e Mare - Mare
  (ANSA) - CAGLIARI, 10 GEN - Una citta' piena di salite e discese: strade ideali per praticare un po' di Nordic walking, la marcia con i bastoncini in mano. Loro, i 'camminatori', erano appena sbarcati al porto di Cagliari da una nave da crociera. E, appena messo piede a terra, ne hanno approfittato per mettere in pratica le lezioni impartite a bordo: in tanti, circa cento, hanno invaso le strade e le piazze della citta'. 
Una disciplina, il Nordic walking, che sta prendendo piede anche a Cagliari: sono stati proprio gli istruttori della scuola del capoluogo ad accompagnare, insieme alle guide turistiche iscritte all'albo regionale, i visitatori in giro per il centro storico sino alla tappa finale in ristorante. Un serpentone internazionale con atleti provenienti da quattro Paesi diversi. 
C'era naturalmente anche un folto gruppo di walkers italiani. 
Turisti soddisfatti. Anche perche' la pratica dello sport si abbina bene comunque alla visita di quartieri, monumenti e bellezze paesaggistiche. (ANSA).  
