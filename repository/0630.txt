#titolo Rissa in centro a Roma, 5 arresti dei cc - Lazio
     (ANSA) - ROMA, 16 MAR - La scorsa notte, in Lungotevere Tor de'
Cenci all'altezza di via Arenula, cinque cittadini stranieri,
tutti originari dell'est Europa, sono stati arrestati dai
Carabinieri con l'accusa di rissa aggravata. I cinque, di eta'
compresa tra i 25 ed i 50 anni, tra cui una donna, intorno a
mezzanotte, a causa di una discussione sorta lungo la strada  a
causa di qualche bicchiere di troppo, se le sono date di santa
ragione.
