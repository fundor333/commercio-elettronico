#titolo Progetti Green, presentazione entro il 26 marzo - Istituzioni e UE - Ambiente&Energia
 
            
            ROMA - Aumentare le occasioni di occupazione giovanile
qualificata  nella green economy e nelle attivita' legate al
risanamento e alla messa in sicurezza del territorio dai rischi.    Con la pubblicazione in Gazzetta il 4 febbraio scorso e'
entrato in esercizi, il Fondo del ministero dell'Ambiente che
stanzia  finanziamenti a tasso agevolato per la realizzazione di
progetti imprenditoriali e di interventi di difesa dei suoli e
delle risorse da rischio idrogeologico e sismico. 
   C'e' tempo fino al 26 marzo per la presentazione delle
domande da parte delle imprese, sia in forma individuale che
societaria, o i loro consorzi. La concessione dei finanziamenti
e' condizionata all'assunzione di personale di eta' non
superiore ai 35 anni e nel caso di assunzioni superiori a tre
unita', almeno un terzo dei posti e' riservato a giovani
laureati con eta' non superiore a 28 anni. 
   Alla concessione dei finanziamenti e' inizialmente riservato
un budget di 460 milioni di euro, 10 dei quali destinati al
finanziamento di progetti di investimento di societa' a
responsabilita' limitata semplificata (Srls) e 70 milioni al
sostegno di interventi di risanamento e riqualificazione
ricompresi nell'area definita del Sito di interesse nazionale di
Taranto.
