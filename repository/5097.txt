#titolo Media internazionali: dopo Bersani riappare il Cav - Elezioni 2013
ROMA - "Il centrosinistra verso il trionfo nelle elezioni italiane". Rimbalzano con questo titolo le prime 'breaking news' sul voto sulla stampa internazionale. Financial Times, Bbc, Le Figaro, El Pais, Die Welt aprono i loro siti web evidenziando che Bersani "si avvia alla vittoria" ed "é largamente in testa" secondo i primi instant pool. Per il Wall Street Journal, "si attende il trionfo del centrosinistra" mentre il Ft e Die Welt evidenziano "l'euforia dei marcati". 
 "L'alleviarsi delle paure sulle elezioni italiane agevola le rendite dei capitali", titola inoltre il Financial Times in un primo commento finanziario degli instant poll sul voto che portano "ad un calo delle preoccupazioni su un esito caotico del voto". Anche il Wsj, con una nuova breaking news, evidenzia il "crollo" dei tassi di interesse dei titoli italiani mentre il profilarsi di una vittoria del centrosinistra rimbalza anche sulla Frankfurter Allgemeine Zeitung, sulla Suddeutsche Zeitung e sul francese Liberation, che titola "La sinistra largamente in testa nelle elezioni italiane" 
 WSJ, NON ANCORA CHIARO SE POSSIBILE GOVERNO STABILE  Gli exit poll non danno ancora una chiara idea se il partito democratico riuscirà ad avere in entrambe le camere del Parlamento la maggioranza necessaria per formare un governo stabile, quello che serve per guidare un'economia malata ed evitare che il Paese diventi di nuovo un problema per l'Europa": è la riflessione del Wall Street Journal sui primi dati che arrivano dalle elezioni italiane.  
