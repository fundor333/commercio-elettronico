#titolo Vaccino influenza A, piu' casi paralisi - Scienza e Medicina
     (ANSA) - ROMA, 13 MAR - Il vaccino monovalente contro
l'influenza A (suina) ha provocato un numero piu' alto del
normale di casi di sindrome di Guillain-Barre', ma i benefici
sono rimasti comunque molto maggiori dei rischi. Lo afferma uno
studio su Lancet secondo cui questa malattia del sistema
nervoso, che puo' portare a paralisi, e' curabile nell'80% dei
casi. Il tasso di malati tra la popolazione vaccinata e'
risultato di 1,6 casi ogni 100mila abitanti, nella popolazione
generale e' di un caso ogni 100mila.
