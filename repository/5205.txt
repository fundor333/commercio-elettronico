#titolo Pioggia e vento in tutta la Calabria - Calabria
     (ANSA) - CATANZARO, 18 MAR - Pioggia e vento forte stanno
caratterizzando le condizioni del tempo nelle ultime ore in
Calabria. In Sila tutti gli impianti sciistici sono aperti e si
registra la presenza di numerosi turisti. Le temperature sui
rilievi sfiorano zero gradi. Nonostante il maltempo non vengono
segnalati problemi al traffico sia sull'A3 che sulle strade
statali. A causa della pioggia si sono verificati alcuni
incidenti stradali di lieve entita'.
