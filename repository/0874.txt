#titolo Sudafrica: Steven Pienaar - Le Stelle - Mondiali Sudafrica
  Tecnicamente e fisicamente non gli manca quasi nulla. Come spesso accade, e' pero' la testa a non essere sempre in sintonia. Steven Pienaar, 27 anni, star dell'Everton, ha la personalita' e la forza per prendere in mano il centrocampo dei padroni di casa. Ormai e' anche forte di una certa esperienza, maturata nell'Ajax, dove e' cresciuto, poi al Borussia e quindi in Inghilterra. 
 
  Ringrazia ancora la mamma, che lo ha cresciuto da sola e lo ha visto, da ragazzino, correre dietro al pallone nella township di Westbury, poco rassicurante periferia di Johannesburg. Fu lei a spingerla verso la scuola calcio dell'Ajax a Citta' del Capo, dove i ragazzini che giocavano con lui lo soprannominavano 'Schilo', con riferimento a Salvatore Schillaci. Poi parti' per Amsterdam dove si affermo' subito come grande talento, tanto da partecipare con i Bafana al mondiale 2002 in Corea. Brutta la parentesi in Germania, al Borussia, conclusa con il prestito all'Everton dopo una stagione, un anno in cui praticamente non gioco' quasi mai. Al Goodison Park, la rinascita e il top della carriera, con il ritorno in nazionale. 
 
Centrocampista che puo' svariare a piacimento a destra o a sinistra, riesce quasi sempre a spaccare i tifosi fra suoi irriducibili sostenitori e detrattori. Questi ultimi lo criticano, sul campo, per i pochi gol al suo attivo e fuori campo per le bravate. In Inghilterra, ad esempio, si e' fatto ritirare la patente per un anno dopo essere stato beccato alla guida ubriaco dopo una partita vinta dall'Everton. 
 
Nel grande appuntamento sudafricano, e' Pienaar il giocatore piu' rappresentativo del Sudafrica, soprattutto in assenza di quello forse piu' talentuoso, Benni McCarthy, che continua ad essere in rotta con la direzione tecnica e la federazione. Alla Confederation Cup ha mostrato tutto il suo valore, ha 47 presenze al suo attivo. 
   
