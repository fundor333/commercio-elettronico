#titolo Nuova Zelanda: Ryan Nelsen - Le Stelle - Mondiali Sudafrica
  Ryan Nelsen, centrale difensivo della nazionale 'All White' e' l'unico giocatore della Nuova Zelanda ad essersi imposto ad un certo livello in un campionato europeo. Nelsen, oltre ad essere capitano della sua nazionale, si e' guadagnato anche la fascia dei Blackburn Rovers. 
 
Dopo aver trascorso le giovanili nei campionati degli Stati Uniti, Nelsen e' approdato nel 2005, quando aveva gia' 28 anni, al Blackburn Rovers, riuscendo pero' ad imporsi in un campionato difficilissimo come la Premier League. Dopo essersi guadagnato un posto fisso in squadra, ha conquistato anche la fiducia di allenatore e societa' che gli hanno affidato i gradi di capitano. 
 
In questa stagione l'esperto difensore neozelandese, 33 anni e una discreta carriera giovanile ad alto livello nel cricket, ha trovato anche la via del gol, dopo essere stato per un paio di campionati uno specialista nel colpire i pali. Nel campionato in corso ha gia' messo a segno tre gol: i suoi calci di punizione potrebbero anche essere una delle armi a disposizione della squadra di Herbert per cercare qualche soluzione in piu' in un attacco dove non ci sono certo stelle internazionali. 
 
Sicuramente l'esperienza in un campionato di alto livello di Nelsen servira' per il carattere di una squadra composta da giocatori non di primissimo piano e giovani interessanti, ma sicuramente acerbi per un appuntamento come il campionato del mondo. 
Â   
