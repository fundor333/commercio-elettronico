#titolo Clini, per piano nazionale 2,5 mld anno per 15 anni - Speciali ed Eventi - Ambiente&Energia
  ROMA - Il Piano nazionale di adattamento ai cambiamenti climatici prevedera' stanziamenti di 2,5 miliardi di euro annui per 15 anni. Lo ha annunciato, si legge in una nota, il ministro dell'Ambiente Corrado Clini, in questi giorni a Doha per partecipare ai lavori della Conferenza mondiale Onu sui cambiamenti climatici (COP18).     Clini, intervenendo ad un forum nell'ambito della COP18, ha illustrato l'impegno per l'energia pulita che ha portato l'Italia nel 2011 a essere il primo Paese al mondo per nuova capacita' di energia fotovoltaica connessa alla rete, realizzando da sola il 33% della nuova potenza istallata, ed e' al secondo posto dopo la Germania per capacita' complessiva installata.    Il ministro ha anche delineato la politica di sostegno alle rinnovabili attuata dall'Italia, sostenuta da incentivi pari a 6,7 miliardi di euro annui sul solare e 5,8 miliardi annui sulle altre rinnovabili.  
