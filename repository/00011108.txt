#titolo Patrizia Panico - Protagonisti
Con la rete segnata sul campo del Pordenone (dove le campionesse d'Italia in carica della Torres hanno vinto per 2-1) Patrizia Panico, attaccante della squadra di Sassari e capitano della nazionale italiana, ha raggiunto quota 500 gol in serie A.    Romana, 37 anni, Panico è diventata l'emblema del calcio femminile in Italia dopo il ritiro di Carolina Morace dall'attività agonistica. Bomber di razza, capace di vincere per dieci volte il titolo di capocannoniere del campionato di serie A (Carolina Morace guida la speciale classifica con 11 vittorie), nel quale in carriera ha segnato cinquecento reti con l'ultima, quella splendida di questo pomeriggio, con la maglia della capolista Torres, quasi 550 con le maglie di Lazio, Torino, Modena, Milan, Bardolino e Sassari Torres.    A livello di club ha vinto otto Scudetti, cinque Coppe Italia e sei Supercoppe italiane. E' la calciatrice italiana che ha più volte vestito la maglia della rappresentativa azzurra. Ha collezionato 178 presenze e una partecipazione, nel 1999, alla fase finale dei Campionati del Mondo. E' anche la seconda marcatrice di sempre della Nazionale italiana con 96 reti segnate dietro le 105 di Carolina Morace  
