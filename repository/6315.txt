#titolo Renault, nello stand di Ginevra l'urban crossover Captur - Prove  e Novit√† - Motori
  GINEVRA - Un urban crossover adatto alle esigenze della mobilita' urbana, una versione cross nella gamma Scenic Xmod, un sistema di connessione a bordo all'avanguardia e le ultime 'chicche' in materia di sport e motori 'ecologiche'.       Al salone di Ginevra ricco di novita' lo stand Renault che punta i riflettori sul nuovo Captur, crossover urbano capace di racchiudere le caratteristiche di tre distinti modelli: monovolume, SUV e berlina. Renault Captur rende accessibili elementi che facilitano l'utilizzo quotidiano, come il divano posteriore scorrevole, il pianale multiposizione nel vano bagagli e la proposta multimediale, composta da SmartNav e Renault R-Link. L'elenco delle novita' e' completato dalla tinta bicolore, il vano chiuso in plancia tipo cassetto 'Easy Life' e le sellerie sfoderabili Zip Collection. Spazio anche alla tecnologia e all'innovazione con il nuovo sistema multimediale Renault R-Link alla gamma. Disponibile oggi su Nuova Clio Berlina, Clio Sporter e Nuova Clio R.S, ZOE, Captur e Nuovo Kangoo Express, il tablet e' presente su tutti i veicoli esposti sullo stand. 
Nuovo design per la 'famiglia' Renault Scenic, che si arricchisce di un nuovo modello Scenic Xmod Cross, riferimento della monovolume in modalita' crossover. Stile fuoristradistico, il nuovo Xmod Cross si distingue per un preciso controllo della strada, anche in condizioni difficili del terreno. Da sempre attenta al modo sportivo, Renault propone nello stand ginevrino il nuovissimo propulsore benzina Energy TCe 130, commercializzato da aprile sulle gamme Nuova Megane, Nuova Scenic Xmod e Scenic. A Ginevra anche il reveal di Nuova Clio GT 120 EDC mentre in materia di tecnologie ecosostenibili la casa della Losanga propone in anteprima il Nuovo Kangoo Z.E.: il rinnovamento di un modello che, oltre ad essere precursore della gamma Z.E., e' anche il numero uno del mercato europeo delle furgonette elettriche. Questa nuova fase si inserisce nel rinnovamento completo della gamma Kangoo, annunciata a fine gennaio.  
