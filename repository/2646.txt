#titolo Ue:bilancio; Barroso intesa 27 non basta, serve consenso Pe - Economia e lavoro - ANSA Europa
  BRUXELLES - ''L'unanimita' degli stati membri non basta, bisogna ricordarsi che alla fine serve il consenso del  Parlamento europeo ''. E' il monito del presidente della Commissione Ue  Jose' Barroso  in vista del vertice Ue di giovedi' e venerdi' che dovra' trovare un'intesa sul bilancio europeo per il 2014-2020.  Gran Bretagna  e paesi rigoristi chiedono piu' tagli, a cui e' contrario l'Europarlamento. 
 
Saranno ''negoziati difficili'', ha riconosciuto Barroso, ma e' ''importante che questa settimana ci sia un accordo''.        Il bilancio europeo per i prossimi sette anni, ha ribadito il presidente della  Commissione Ue  dopo un incontro bilaterale con il premier romeno Victor Ponta, deve essere un ''bilancio per crescita, investimenti, occupazione e solidarieta'''. Da parte di  Bucarest , ha sottolineato  Ponta , ci sono ''alte aspettative'' sui fondi che saranno destinati alla politica di coesione e a quella agricola, che si impegnera' perche' l'intesa finale ''rispetti'' queste esigenze. Allo stesso tempo, ha assicurato il premier, c'e' il ''pieno sostegno'' da parte del paese ''per avere un accordo questa settimana'' sul quadro di bilancio pluriannuale. 
   
 APPELLO PE A LEADER, SERVE ACCORDO AMBIZIOSO  - Al vertice sul bilancio Ue 2014-2020 di giovedi' e venerdi' prossimi a Bruxelles ''dovremmo innanzitutto definire quello che bisogna fare nell'interesse dei nostri cittadini, invece di chiedere costantemente piu' tagli''. 
 
E' l'appello bipartisan lanciato dai principali leader politici dell'Europarlamento in un articolo pubblicato oggi su 'Il Sole 24 Ore'. Joseph Daul presidente del Partito popolare europeo, Hannes Swoboda presidente di Alleanza progressista di socialisti e democratici, Guy Verhofstadt presidente dell'Alleanza di Liberali e Democratici, Rebecca Harms e Daniel Cohn-Bendit, presidenti del gruppo Verdi/Efa auspicano che il prossimo bilancio sia all'altezza dei problemi da risolvere e delle ambizioni conclamate dell'Unione a 27. 
   
 ''I negoziati Ue sul bilancio - indicano i leader politici dell'Eurocamera - sono stati sempre caratterizzati da prese di posizione populiste. La trattativa attuale sul quadro di bilancio settennale da mille miliardi di euro non fa differenza. 
    
