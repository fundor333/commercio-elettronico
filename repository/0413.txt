#titolo Pesca: riforma, 850mila firma per non annacquare riforma - Internet e società - ANSA Europa
     (ANSA) - STRASBURGO, 5 FEB - Una scultura interattiva che
riprende le forme di un peschereccio e contiene 110.000 email e
ben 850.000 mila firme di cittadini europei. E' questo il
corredo con cui la Ong Fish Fight si e' presentata oggi a
Strasburgo per sostenere la proposta di riforma della Politica
comune della pesca, Pcp, che verra' votata domani dalla
plenaria. Il testo, firmato dalla socialdemocratica tedesca
Ulrike Rodust e con all'interno aspetti piu' ecologisti di
quelli indicati dai 27, e' stato gia' approvato dalla
Commissione pesca del Parlamento Ue lo scorso 18 dicembre. Per
la prima volta Strasburgo ha voce in capitolo nella riforma
della Pcp.    Le nuove misure prevedono misure drastiche come lo stop
all'eccesso di catture ed ai rigetti in mare degli scarti e
un'attenzione massima alla preservazione delle riserve ittiche. Per riuscirci viene indicata la data del 2015 per raggiungere il
Rendimento massimo sostenibile, Rms, tenendo come punto fermo il
principio che il maggior volume di catture effettuabile non deve
minacciare la sostenibilità degli stock, ma, al contrario,
contribuire a mantenere le dimensioni della popolazione ittica
al livello di massima produttività. (ANSA)
           
