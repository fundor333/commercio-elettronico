#titolo Ue: bilancio; Pallone (Pdl), basta con austerita' - La voce degli Eurodeputati - ANSA Europa
     (ANSA) - BRUXELLES, 13 MAR - ''L'Ue ha il dovere di mettere
in atto misure volte alla crescita e il ruolo giocato dal
bilancio Ue e' cruciale'', per questo l'Europarlamento ''non
poteva non rigettare un progetto che prevedeva tagli alla spesa
nei settori cruciali come quelli alla ricerca e sviluppo e
all'istruzione''. Cosi' il portavoce dei deputati Pdl al
Parlamento europeo e membro della commissione Affari economici e
monetari Alfredo Pallone, dopo il voto negativo dell'Aula di
Strasburgo sull'intesa dei governi per il bilancio Ue 2014-2020. ''Basta con i compromessi al ribasso, adesso dobbiamo rilanciare
la crescita in Europa e ridurre la disoccupazione'', ha
sottolineato l'eurodeputato Pdl, ricordando che ''il Parlamento
europeo ha lanciato un segnale inequivocabile a sostegno dei
cittadini e delle imprese europee''.(ANSA).
