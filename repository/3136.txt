#titolo Ing. Filippo Preziosi lascia Ducati per motivi di salute - I Protagonisti - Motori
  ROMA - L'ingegnere Filippo Preziosi ha comunicato a Ducati Motor Holding di voler interrompere la sua collaborazione con l'azienda per motivi di salute. Nel rispetto della volonta' dell'ing. Preziosi, pur con il rammarico di perdere una figura strategica e di grande competenza, Ducati ha preso atto della decisione e ha accettato le dimissioni, confermando stima e riconoscenza al quarantacinquenne tecnico italiano, ringraziandolo per il significativo e professionale supporto che ha offerto nei diciannove anni trascorsi in azienda, di cui dodici alla Ducati Corse. 
L'ingegner Filippo Preziosi, gia' direttore generale Ducati Corse, era stato nominato direttore ricerca & sviluppo Ducati Motor Holding a fine 2012 e avrebbe ricoperto la nuova carica non appena concluso il periodo di riposo che aveva richiesto. In seguito alle dimissioni dell'ing. Preziosi il ruolo resta vacante. L'azienda conferma l'importanza strategica di questa carica e, appena possibile, comunichera' la nuova assegnazione.  
