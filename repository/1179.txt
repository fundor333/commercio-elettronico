#titolo Prefinali a Montecatini, curiosita' in pillole - Spettacolo
  MONTECATINI TERME (PISTOIA) - Hanno origine straniera alcune miss in gara alle prefinali di Miss Italia, che hanno il loro momento clou questa sera a Montecatini. Miriam Dadi, Miss Trento, ha madre italiana e padre originario della Costa d'Avorio; Solange Adriana Guita Turecek, Miss Deborah Milano Liguria, parla cinque lingue ed e' nata in Mozambico; Paola Ampezzan, Miss Ravenna, ha origini brasiliane e da due anni vive in Italia: ''sono nata nel paese delle cascate, Iguazu, al confine con l'Argentina'', ha spiegato ai giurati. Barbara Storoni, Miss Wella Professionals Lazio, ha padre italiano e mamma olandese. 
 Alessia Di Mitri, Miss Garden Center Mondo Verde, ha invece  una cugina, Monia Mamini, che nel '99 ha vinto il titolo di Miss Romagna. E' stata lei ad incoraggiare Alessia a partecipare al Concorso. Margherita Arciprete, Miss Miluna Campania, ha sei fratelli. Sara Canepa, Miss Rocchetta Bellezza Liguria, fa la panettiera: per questo si sveglia tutte le mattine alle 4 (''Miss Italia, per me, e' come una vacanza'', ha detto ridendo). E Maria Vittoria Fondriest, Miss Sportiva Trentino Alto Adige, figlia dell'ex campione di ciclismo, ha trascorso l'ultimo anno del liceo in America; ora vorrebbe tornarci per frequentare l'universita'. 
 Molte ragazze hanno dichiarato alla commissione tecnica di avere come mito Audrey Hepburn e Monica Bellucci, ''icone di femminilita' e fascino''. Le attrici piu' gettonate sono Nicole Kidman e Julia Roberts, ma anche 'evetgreen' come Sophia Loren, Virna Lisi e Anna Magnani. Tra gli attori preferiti rimane intramontabile Raul Bova.  
