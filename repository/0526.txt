#titolo Porti: Taranto, accordo tra Ap e Regione Basilicata - Porti e Logistica - Mare
  (ANSA) - TARANTO, 5 FEB - L'Autorita' portuale di Taranto e la Regione Basilicata coopereranno per sostenere le realte' commerciali e turistiche della regione e per incrementare le attivita' logistiche ed i traffici che interessano lo scalo ionico. A tal fine e' stato firmato un protocollo d'intesa dal presidente della Regione Basilicata, Vito De Filippo, e dal presidente dell'Ap, Sergio Prete. L'accordo guarda in prospettiva alla costituzione del sistema logistico del porto di Taranto: un investimento di 219 milioni per sviluppare la piattaforma logistica di 200 mila metri quadri. Sul porto ha spiegato il presidente dell'Ap sono in corso investimenti per circa 500 milioni di euro per lo sviluppo e l'ammodernamento delle infrastrutture. (ANSA)  
