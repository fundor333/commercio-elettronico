#titolo Crociere: MSC, 729 scali in Italia nel 2013 - Crociere e Traghetti - Mare
  (ANSA) - GENOVA, 15 MAR - Saranno 729 gli scali di  Msc Crociere  nei porti italiani nel 2013; 9 unita' della flotta Msc su 12 faranno scalo almeno una volta nel porto di Genova nel corso dell'anno, confermando la centralita' dell'Italia nei piani di sviluppo della compagnia. Lo ha sottolineato il Country Manager mercato Italia di Msc Crociere, Leonardo Massa presentando a bordo di Msc Divina insieme al sindaco Marco Doria i preparativi per la cerimonia del varo della nuova ammiraglia Msc Preziosa, in programma sabato 23 marzo. La 'neonata' pesa 140.000 tonnellate, e' lunga 333 metri e porta 4mila passeggeri. 
(ANSA).  
