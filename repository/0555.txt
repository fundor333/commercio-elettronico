#titolo Cambio della guardia a capo dell'esperimento Atlas del Cern - Ricerca e Istituzioni - Scienza&Tecnica
  Il fisico inglese David Charlton e' il nuovo responsabile dell'esperimento Atlas presso il Large Hadron Collider (Lhc) del Cern, finora guidato dall'italiana Fabiola Gianotti.  
Atlas è uno dei due esperimenti (l'altro è Cms) grazie ai quali è stato scoperto il Bosone di Higgs ed è una collaborazione che comprende circa 3000 ricercatori. 
Charlton, che insegna fisica delle particelle nell'universita' britannica di Birmingham, finora era il vice responsabile di Atlas e in precedenza è stato coordinatore dell'esperimento, nel periodo che va dall'inizio delle collisioni fino alla raccolta dei primi dati. Prima di Lhc, Charlton ha lavorato all'esperimento Opal presso il Large Electron Positron Collider (Lep) del Cern, l'acceleratore che ha preceduto Lhc e ha collaborato alla costruzione di sistemi di rivelazione di Atlas.  
