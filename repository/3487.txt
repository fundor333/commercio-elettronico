#titolo Apre ad Aosta nuovo teatro, tecnologia e sala da 500 posti - Turismo & Mercato
  (ANSA) - AOSTA, 9 MAR - Si completa l'offerta di strutture culturali della citta' di Aosta con il nuovo teatro Splendor, realizzato dopo un complesso intervento di ristrutturazione. 
Inaugurata domenica 3 maggio, in occasione della Festa dell'autonomia della Valle d'Aosta, la struttura e' dotata di una sala principale da 500 posti disposta su piu' livelli, dalla platea adiacente al palcoscenico, dalla parte centrale e dai loggiati laterali con un palcoscenico che puo' variare la sua conformazione in virtu' delle attivita' sceniche. Il palco puo' ospitare la conchiglia acustica con la caratteristica di amplificare l'effetto musicale dei cori e delle bande che si allineano su elementi mobili a scomparsa. 
E' stata anche realizzata una sala multifunzionale che puo' accogliere una cinquantina di spettatori. Il teatro Ã¨ anche dotato di servizi al pubblico quali: biglietteria, guardaroba, foyer, bar interno con annesso terrazzo attrezzato e spazi vari di comunicazione. Il nuovo teatro puo' essere anche utilizzato per videoconferenze con una traduzione simultanea in diverse lingue. 
Soddisfazione per l'apertura del teatro e' stata espressa dal presidente della Regione, Augusto Rollandin e dall'assessore regionale alle opere pubbliche, Marco Vierin: ''Si e' raggiunto un ottimo risultato - ha spiegato Vierin - anche perche', per quanto possibile, rispetto agli spazi in cui si e' operato, sono state inserite tutte le nuove tecnologie che il mercato ha proposto in questi ultimi anni''.(ANSA).  
