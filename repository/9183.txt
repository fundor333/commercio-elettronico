#titolo Somalia: offensiva Shabaab, presa citta' - Top News
     (ANSA) - MOGADISCIO, 17 MAR - I ribelli islamici Shabaab legati
ad al Qaeda sono tornati all'offensiva oggi in Somalia,
conquistando Hudur. I guerriglieri, pesantemente armati, hanno
preso la cittadina, capitale della provincia di Bakool (a nord
ovest di Mogadiscio) senza combattere. I ribelli hanno fatto il
loro ingresso a Hudur poche ore dopo la partenza delle truppe
etiopi, che occupavano la citta' dalla fine del 2011. Non e'
chiaro se le forze etiopi abbiano abbandonato la citta' sotto la
pressione dei ribelli.
