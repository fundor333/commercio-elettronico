#titolo Poliziotto ferisce 58enne dopo un raptus - Emilia Romagna
     (ANSA) - REGGIO EMILIA, 17 MAR - Un reggiano di 58 anni, L.C.,
problemi psichici, e' stato ferito con la pistola da un agente
al termine di un raptus concluso con la sua cattura. Diverse
chiamate al 113 segnalavano che un uomo in via Benedetto Croce,
armato di coltello e di una mazza, danneggiava le auto. Una
prima pattuglia e' stata aggredita a colpi di mazza, ne sono
giunte altre due. Vani i tentativi di placarlo, ha aggredito un
agente che ha sparato ferendolo a un braccio a e un ginocchio. Quindi la cattura.
