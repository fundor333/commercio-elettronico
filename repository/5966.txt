#titolo Totti: 'Papa Francesco? Nome mi fa arrossire' - Spettacolo
"Il nuovo Papa ha il volto da buono e il fatto che si chiami Francesco mi fa semplicemente arrossire". Al nuovo vescovo di Roma rende omaggio con commozione evidente anche Francesco Totti. "Il suo volto - racconta all'ANSA il calciatore della Roma - mi ha colpito per la semplicità, il viso fa trasparire serenità e bontà. I giovani hanno bisogno di questo, la sua presenza rassicurante sarà una certezza per tutti noi. La scelta di chiamarsi Francesco? Mi fa arrossire...", ribadisce Totti. 
 LIONEL MESSI, MI PIACEREBBE POTERGLI DEDICARE MONDIALE 2014  - "Un Papa argentino! Quanta felicità! Francesco, mi piacerebbe poterti dedicare il Mondiale 2014!": è il messaggio che l'argentino Lionel Messi dedica all'elezione a Pontefice del connazionale Jorge Mario Bergoglio."Que orgullo! el Papa Argentino...". Così Belen Rodriguez saluta su Facebook l'elezione del suo connazionale Jorge Mario Bergoglio a nuovo Papa.L'annuncio dell'elezione di Jorge Bergoglio a nuovo papa ha colto di sorpresa anche la cattedrale di Buenos Aires dove è subito scattato un applauso. I presenti al momento dell'annuncio stavano recitando il rosario. Una donna di si è inginocchiata e ha esclamato: "Non ci posso credere abbiamo un papa argentino". 
 ZANETTI, UN UOMO UMILE CHE VIVE VICINO A POPOLO  - "E' un Papa molto umile, che a Buenos Aires ha sempre vissuto accanto al nostro popolo: spero di conoscerlo presto".Così Javier Zanetti,argentino e capitano dell'Inter, in Italia da 18 anni, saluta l'elezione di Jorge Mario Bergoglio al soglio pontificio. "Ho avuto la fortuna di conoscere Papa Ratzinger e adesso mi aspetto di avere l'occasione di conoscere il nuovo Papa connazionale - dice Zanetti - sarebbe una grandissima emozione per me e per tutta la mia famiglia". 
 MARADONA, SPERO INCONTRARLO PRESTO IN ITALIA  - L'Argentina fa festa per il nuovo Pontefice, e Diego Armando Maradona - 'ambasciatore' e simbolo del paese sudamericano nel mondo - è felice e spera di incontrare presto papa Francesco. "Appena verrò in Italia mi auguro di poter avere un'udienza con lui", confida, al telefono da Dubai, al suo legale italiano, Angelo Pisani. 
    
