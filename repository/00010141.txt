#titolo Gm e Psa cancellano dalla Jv il programma per vetture medie - Industria e Mercato - Motori
  ROMA - General Motors e Psa Peugeot Citroen hanno cancellato il programma per la realizzazione in comune di una nuova famiglia di auto medie, ma hanno invece confermato il lavoro in Joint venture per modelli compatti - compresi nuove monovolume e due tipologie di crossover - ed hanno aggiunto al programma iniziale una cooperazione sul fonte dei motori di piccola cilindrata. L'annuncio e' stato fatto ufficialmente dai due Gruppi e conferma le voci che davano in forse la JV per sviluppare i modelli che avrebbero dovuto sostituire la Citroen C5 e la Opel Insignia, in quanto - afferma Automotive News Europe - non rappresentavano un business cosi' convincente. 
 Molto piu' vantaggioso, per i due Gruppi, il programma per sviluppare assieme la nuova famiglia di motori a benzina a 3 cilindri che vedranno la luce, omologati Euro 6, attorno al 2019. A livello di auto realizzate in comune, afferma il comunicato congiunto, i primi modelli vedranno la luce nel 2016. I progetti confermati riguardano un crossover compatto marchiato Peugeot e un veicolo multiuso compatto da commercializzare con i brand Opel e Vauxhall. Ci sara' poi un veicolo multiuso ''sub-compact'' sia per i marchi PSA che per quelli europei di GM. Infine le due Aziende collaboreranno per realizzare una nuova generazione di piattaforme auto ''sub-compact'' (cioe' di segmento A) che Opel e Peugeot/Citroen utilizzeranno in Europa e in altri mercati. Il prossimo mese i due Gruppi dovrebbero fare un annuncio riguardante il programma dei risparmi ottenibili da questa JV, stimati inzialmente in 2 miliardi di dollari all'anno.Â   
