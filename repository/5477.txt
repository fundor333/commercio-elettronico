#titolo Toyota Verso rinnovata per stile, spazio e funzionalita' - Prove  e Novit√† - Motori
  ROMA - Progettata e costruita in Europa, la nuova Verso che sfilera' a Ginevra e' studiata per rispondere alle rinnovate e diversificate esigenze della moderna clientela. Arrivata alla quarta generazione, Toyota Verso segue la prima del 2002 che in Europa ha venduto 100.289 unita', la seconda del 2004 ha raggiunto 410.236 auto e la terza del 2009 con 144.638 unita'. In Italia arrivera' dal prossimo aprile la sola versione 7 posti negli allestimenti Verso, Active e Style, a prezzi che partiranno da 20.950 euro. 
Modello che ha fatto convivere spazio, durata, affidabilita' e buon rapporto qualita'-prezzo, Toyota Verso e' divenuta famosa per il sistema Easy Flat con cui si ribaltano rapidamente e senza fatica i sedili posteriori. Ridisegnata da ED2, il centro Toyota europeo di Design, in Francia, la nuova Verso veste il linguaggio stilistico con cui la casa giapponese vuole sottolineare la rinnovata identita' di marca. La mutazione genetica Verso ha portato alla sostituzione del 60% delle parti visibili e del 40% di quelle relative alle dinamica di guida, per un totale di oltre 470 componenti. Prodotta dalla Toyota Motor Manufacturing di Arifiye, in Turchia, la nuova Verso prevede di vendere in Europa circa 50.000 unita' nel 2013, per raggiungere il 5% di quota nel segmento C-MPV.     Con una lunghezza di 4,46 metri, larga 1,79 m e alta 1,63 m la nuova monovolume compatta Toyota sfoggia una nuova griglia, in linea con lo stile delle Auris berlina e della TouringSport che debuttera' a Ginevra. Secondo gli allestimenti offre in dotazione luci diurne a LED e fari HID, ad alta intensita'. 
L'architettura interna e' scandita dalla palpebra a onda che modella la nuova plancia con la strumentazione circolare. A determinare il salto di qualita' sono il profilo delle sedute, la qualita' degli arredi e il sistema di ribaltamento Easy Flat che permette di scegliere tra 32 diverse posizioni dei sedili. 
Abbattuti i sedili, si libera un vano di carico in piano, lungo oltre 1,57 m, largo 1.4 3m per un volume da 155 a 440 litri. Per arricchire gli spazi la Toyota Verso ha creato nell'abitacolo numerosi vani portaoggetti per riporre tutto il possibile.     La dotazione motori della nuova Verso comprende due diesel e due a benzina, tutti Euro V. Il diesel 2.0 D-4D eroga 124 Cv e 310 Nm di coppia, ha cambio manuale a 6 marce, consumo medio di 4,9 l/100 km e 129 g/km di emissioni. Il piu' potente 2.2 D-CAT da 150 Cv e 340 Nm ha cambio automatico, consumi medi di 6,4 l/100 km ed emissioni di 169 g/km. I motori a benzina sono un 1.6 litri, da 132 Cv e 160 Nm e un 1.8 da 147 Cv e 180 Nm, con emissioni contenute in 154 e i 158 g/km e consumi di 6,6 l/100 km e 6,8 l/100 km. I cambi sono i manuali a 6 marce o l'automatico Multidrive S. Tra le dotazioni a richiesta sono disponibili i fendinebbia, i retrovisori elettrici riscaldati e il Toyota Touch & Go, completo di monitor touch-screen a colori da 6.1 pollici, navigatore full map, radio, lettore CD/MP3, Bluetooth e USB, mentre la telecamera posteriore e' di serie.  
