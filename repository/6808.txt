#titolo Piece ricorda omicidio di Fausto e Iaio - Cultura e Tendenze
     (ANSA) - MILANO, 15 MAR - Lunedi' 18 marzo, a 35 anni esatti
dalla morte di Fausto e Iaio, i due giovani militanti del centro
sociale Leoncavallo freddati da un commando in via Mancinelli, a
Milano, debutta in prima nazionale al teatro Elfo uno spettacolo
che ricostruisce la cronaca di quei giorni. La piece 'Viva
l'Italia', scritta dal giovane sceneggiatore romano Roberto
Scarpetti, segnalato al Premio Riccione nel 2011, e' diretta dal
regista argentino Cesar Brie ed e' prodotta dallo stesso teatro
dell'Elfo.
