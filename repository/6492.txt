#titolo Camion si ribalta, feriti 5 pompieri - Toscana
     (ANSA) - FIRENZE, 13 MAR - Un camion dei vigili del fuoco del
distaccamento di Borgo San Lorenzo (Firenze) si e' ribaltato per
cause in corso di accertamento. Per l'incidente, accaduto verso
le 16 presso Dicomano, i cinque vigili del fuoco sul mezzo sono
rimasti feriti. Secondo quanto appreso nessuno sarebbe in
pericolo di vita. Quattro si trovano ricoverati all'ospedale di
Borgo S.Lorenzo, uno a Careggi. Il mezzo era diretto a S.Godenzo
per uno smottamento ed e' uscito di strada ribaltandosi.
