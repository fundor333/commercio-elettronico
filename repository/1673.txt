#titolo Hit parade: Moda' sempre al top - Spettacolo
di Elisabetta Malvagna 
 ROMA - Sono sempre i Modà a guidare la classifica degli album più venduti in Italia. Gioia, oltre ad essere disco di platino, è per la terza settimana al vertice di una top ten che vede Jovanotti risalire e piazzarsi in seconda posizione con il suo Backup, seguito da Andrea Bocelli, stabile al terzo posto con Passione. Chiara perde due posizioni ed è quarta, Raphael Gualazzi è stabile al quinto posto seguito da Mario Biondi che con Sun sale ed è sesto. In ascesa anche Max Gazzé: l'album Sotto casa precede Gianna Nannini, rientrata in top ten, Fabri Fibra ed Eros Ramazzotti. Al vertice dei singoli troviamo anche questa settimana Marco Mengoni con il brano vincitore dell'ultimo festival di Sanremo, L'essenziale. Mengoni - il cui nuovo album uscirà il 19 marzo - occupa un'altra posizione nella top ten dei singoli con la new entry Non Passerai. E se Sanremo è al top delle compilation con 'Sanremo 2013', seguita dalla colonna sonora di Django Unchained, Adriano Celentano è di nuovo al top dei dvd più venduti con AdrianoLive. 
 Ecco la classifica degli album più venduti dal 25 febbraio al 3 marzo: 1) GIOIA, MODA' (ULTRASUONI/ULTRASUONI) 2) BACKUP 1987-2012 IL BEST, JOVANOTTI (UNIVERSAL- UNIVERSAL MUSIC) 3) PASSIONE, ANDREA BOCELLI (SUGAR MUSIC- NEW-WMI) 4) UN POSTO NEL MONDO, CHIARA (RCA LABEL GROUP/RLG-SONY) 5) HAPPY MISTAKE, RAPHAEL GUALAZZI 6) SUN, MARIO BIONDI (COLUMBIA-SONY) 7) SOTTO CASA, MAX GAZZE' (VIRGIN/EMI) 8) INNO, GIANNA NANNINI (RCA LABEL GROU/RLG-SONY) 9) GUERRA E PACE, FABRI FIBRA (UNIVERSAL/UNIVERSAL MUSIC) 10)NOI, EROS RAMAZZOTTI UNIVERSAL/UNIVERSAL MUSIC). Ecco la classifica dei singoli: 1) L'ESSENZIALE, MARCO MENGONI (SME) 2) I FOLLOW RIVERS, LYKKE LI (WMG) 3) I SEE YOU, JYTTY RANX (INDIPENDENTE) 4) SCREAM&SHOUT, WILL.I.AM FEAT. BRITNEY SPEARS (UNI) 5) SOTTO CASA, MAX GAZZE' (EMI).  
