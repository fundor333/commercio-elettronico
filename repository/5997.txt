#titolo Carceri: detenuto evade nel ragusano - Sicilia
     (ANSA) - MODICA (RAGUSA), 13 MAR - Un 20enne, Gianluca
Zafarana, e' evaso dal carcere di Modica, dove stava scontando
una condanna, per cumulo pene, a tre anni di reclusione per
furto e ricettazione. Era detenuto dallo scorso aprile. E' evaso
durante l'ora d'aria: mentre era nel cortile avrebbe forzato una
recinzione metallica e poi avrebbe scavalcato il muro di
recinzione, fuggendo a piedi. Nella zona e' in corso una battuta
delle forze dell'ordine.
