#titolo Insegnante uccisa: 24 anni all'amante - Sardegna
     (ANSA) - SASSARI, 12 MAR - E' stato condannato a 24 anni di
reclusione Alessandro Calvia, l'algherese di 43 anni accusato
dell'omicidio di Orsola Serra, l'insegnante di 50 anni
strangolata nella sua abitazione il 23 ottobre 2011. Questa la
sentenza emessa dai giudici della Corte d'Assise di Sassari dopo
otto ore di camera di consiglio. Per l'uomo, amante della
vittima, il Pubblico ministero Paolo Piras aveva chiesto la
condanna all'ergastolo. Cadute la premeditazione e l'aggravante
del mezzo insidioso.
