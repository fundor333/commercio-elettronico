#titolo Pistorius cerca accordo finanziario  - Speciali
L'atleta sudafricano Oscar Pistorius sta cercando di trovare un accordo finanziario con la famiglia di Reeva Steenkamp, la fidanzata da lui uccisa la notte di San Valentino. Lo riferisce il quotidiano sudafricano The Times. Uno dei suoi legali, Kenny Oldwage, contattato dall'Afp, ha risposto con un no comment alle rivelazioni del giornale. Secondo il Times, il collegio di difesa di Pistorius vorrebbe trovare un accordo prima dell'apertura del processo che si terra' nel marzo del prossimo anno. Secondo la stampa, la famiglia di Reeva, che avrebbe compiuto 30 anni ieri, nella causa civile chiede tre milioni di rand (220.000 euro) di danni e interessi.  
 Reeva era una delle modelle sudafricane piu' conosciute del Sudafrica e, insieme al suo fratellastro, aiutava economicamente i genitori. Pistorius, 26 anni che corre con delle protesi avendo subito l'amputazione di entrambe le gambe da bambino, afferma di aver ucciso la ragazza per errore avendola scambiata per un ladro, ma l'imputazione che pende su di lui e' di omicidio premeditato 
 Il processo all'atleta inizierà il 3 marzo. Il pm ha inoltre presentato l'atto d'incriminazione dell'atleta per omicidio premeditato al giudice, che dovra' formalizzarlo e trasferirlo poi all'Alta corte per il processo vero e proprio. 
    
