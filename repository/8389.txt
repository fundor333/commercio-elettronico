#titolo Ubriaco al volante, sanzione 83mila euro - Valle D'Aosta
     (ANSA) - AOSTA, 13 MAR - Maxi-sanzione di circa 83 mila euro
per un neopatentato valdostano che la sera dello scorso
ferragosto, ubriaco alla guida di un grosso fuoristrada, si
'capotto'' sulla carreggiata. Il giovane ha patteggiato in
tribunale la sanzione, che dovra' pagare a rate. Sul posto
intervennero i carabinieri di Aosta: trasportato in ospedale per
qualche lieve contusione, il 21enne fu denunciato per guida in
stato di ebbrezza. Gli venne riscontrato un tasso di alcol di
poco superiore ai 2 grammi per litro.
