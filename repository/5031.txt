#titolo LHC - Ricercando JKLMN
  L’acceleratore di particelle più grande del mondo, il Large Hadron Collider (Lhc) di Ginevra si trova all'interno di un tunnel sotterraneo lungo 27 chilometri.  
In questo grande anello i ricercatori fanno correre fasci di  particelle  ad una grandissima velocità e li fanno scontrare tra loro con un'energia fortissima. Da queste collisioni nascono nuove particelle che aiutano a conoscere e a capire come è fatta la materia. 
Le nuopve particelle prodotte nell'acceleratore vengono studiate da quattro grandi esperimenti lungo il tunnel circolare dell'acceleratore Lhc.  
L'acceleratore Lhc è anche il posto più freddo dell’Universo: basti pensare che dentro i magneti che lo compongono la temperatura è di 2 gradi inferiore alla temperatura più bassa che è possibile trovare nell'universo. Nello stesso tempo, però, l'acceleratore è anche il posto più caldo dell’universo. Per esempio, quando fasci di atomi di piombo si scontrano fra loro all'interno dell'Lhc, si raggiungono temperature 1.000 miliardi di volte superiori a quella che si trova nel cuore del Sole. Nonostante le sue dimensioni, questa macchina è leggerissima: pesa solo 38.000 tonnellate, ossia meno di 50 treni Eurostar.  
