#titolo Torino, indagati dirigenti Comune - Cronaca
Otto dirigenti del comune di Torino sono indagati dalla procura per questioni legate alla gestione dei Murazzi, il lungo Po della città teatro della movida notturna. Perquisizioni sono in corso negli uffici di palazzo civico. 
 Tra gli indagati figurano dirigenti e funzionari. La procura di Torino procede per abusi in atti d'ufficio in un fascicolo che riguarda le concessioni per i locali del lungo Po e le problematiche legate alla riscossione dei canoni: ci sarebbero inadempienze per centinaia di migliaia di euro. L'indagine è uno sviluppo di quella aperta l'estate scorsa sull'onda delle proteste dei residenti del centro storico che si lamentavano per l'eccessivo rumore. Alcuni dei locali erano anche già stati sanzionati.  
