#titolo Clini su Italo,piu'concorrenza meno inquinamento - MobilitÃ  - Ambiente&Energia
  ROMA - "E' la prima volta che in Italia abbiamo la possibilita" di comparare diverse offerte ferroviarie. Questo ci interessa perché migliorare le offerte del trasporto ferroviario vuol dire ridurre il peso del l'inquinamento atmosferico".    Cosi" il ministro dell'Ambiente, Corrado Clini, prima di salire a bordo di Italo, il treno di Ntv (Nuovo trasporto viaggiatori), assieme al l'amministratore delegato, Giuseppe Sciarrone, per testimoniare l'attenzione ai temi ecologici.  
A questo evento partecipa anche il presidente di Eataly, Oscar Farinetti, che salirà a bordo del treno a Bologna per il viaggio di ritorno a Roma.    "Siamo molto felici - ha aggiunto Clini - soprattutto di sperimentare una forma di trasporto pulita come il treno in un sistema concorrenziale".  
A bordo di Italo alla presenza del ministero dell'Ambiente, Ntv e Eataly suggellano oggi il patto ecologico per la riduzione dei gas serra, quindi dimostrando l'attenzione ai temi ecologici da parte delle due aziende e l'impegno a favore della sosteniblità.    Grazie al programma nazionale del Ministero dell'Ambiente per l'impronta ambientale (indicatore che misura l'impatto sul clima delle attività umane che producono gas serra), Ntv e Eataly hanno firmato lo scorso dicembre l'accordo volontario che mira alla rilevazione e alla contabilizzazione delle emissioni di gas serra, per una loro riduzione, nell'ambito delle strategie contro il cambiamento climatico.    La 'natura' ecologica di Italo viene illustrata al ministro durante il viaggio dai tecnici di Ntv.  
Treno di ultima generazione innovativo e 'verde' fin dalla sua concezione, è infatti costruito con il 98% di materiali riciclabili e si avvantaggia di un peso ridotto (circa 70 tonnellate) che permette di utilizzare il 15% di energia in meno per passeggero rispetto a un treno tradizionale. Il che significa un risparmio energetico annuale di circa 650.000 km/h su un percorso di 500.000 km, con conseguente riduzione nelle emissioni di gas serra.  
