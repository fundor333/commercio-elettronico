#titolo Record Messi,gol in 17 match consecutivi - Calcio
     (ANSA) - BARCELLONA, 10 MAR - Ancora un primato per Lionel
Messi. Il n.10 del Barcellona segnando anche contro il Deportivo
La Coruna ha compiuto l'ennesima impresa diventando, secondo
quanto sottolinea il sito del Barca, il primo calciatore capace
di andare a segno per la 17/a partita consecutiva del suo
campionato. Il precedente record di 16 Messi lo condivideva con
il bomber polacco Teodor Pewterek, che negli anni '30 aveva
messo insieme una striscia di 16 partite di seguito con gol
giocando nel Ruch Chorzow.
