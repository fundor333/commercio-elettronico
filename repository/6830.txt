#titolo Eluana: Avvenire e Il Giornale assolti - Friuli Venezia Giulia
     (ANSA) - UDINE, 13 MAR - I quotidiani Avvenire e Il Giornale,
gli ex direttori Dino Boffo e Mario Giordano, i giornalisti
Paolo Lambruschi e Irene Giurovich e il neurologo Gian Luigi
Gigli sono stati assolti nel procedimento civile avviato dal
medico Amato De Monte, che aveva chiesto un risarcimento danni
pari a due milioni di euro per una presunta diffamazione a mezzo
stampa nella vicenda di Eluana Englaro. De Monte aveva attuato
il protocollo di distacco dell'alimentazione e idratazione di
Eluana alla Quiete di Udine.
