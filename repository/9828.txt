#titolo Ok acque interne relitto Concordia - Natura - Ambiente&Energia
  FIRENZE - La qualita' delle acque interne al relitto della Costa Concordia al momento non desta eccessive preoccupazioni considerato il limitato regime di scambio tra interno ed esterno e la situazione consente di pianificare altre possibili misure di intervento. Lo ha comunicato Maria Sargentini, presidente dell'Osservatorio sulla Costa Concordia, nel corso della riunione dell'organismo che si e' tenuta all'Isola del Giglio. 
L'Osservatorio conferma la necessita' e l'opportunita' di proseguire l'attivita' di costante monitoraggio, anche attraverso ulteriori cicli di campionamenti. Per la fine del mese di febbraio inoltre sara' predisposto un modello di simulazione per la previsione delle eventuali dinamiche di diffusione delle acque che verranno rilasciate durante la fase di rotazione della nave, al fine di valutare ipotesi di intervento mirato per gestire e minimizzare potenziali impatti negativi sull'ambiente marino. La prima caratterizzazione delle acque interne al relitto e' stata avviata nel novembre scorso, successivamente alle analisi gia' effettuate dall'Agenzia regionale per l'ambiente toscano, con l'obiettivo di ottenere informazioni dettagliate e caratterizzate.     Peraltro, fino ad oggi tutte le analisi condotte da Arpat non hanno evidenziato situazioni di evidente alterazione delle acque all'esterno del relitto, particolarmente pulite come sono e restano quelle del Giglio.  
