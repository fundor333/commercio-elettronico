#titolo Dalle api ai semi, alla scoperta della Versailles d'Italia - In Viaggio
  Alla scoperta del  Potager Royal , rinato in occasione dei  150 anni dell'Unita' d'Italia  grazie  all'iniziativa del  Comitato Esperienza Italia . 
   
 Sono quattro i punti d'interesse per i visitatori dell'immenso spazio in cui nell'Ottocento si  effettuavano le coltivazioni estensive di Casa Savoia. Quattro aree in cui e' possibile approfondire temi  specifici e aspetti particolari della vita di un orto-giardino. Il tutto arredato con pannelli informativi  e percorsi didattici  per i piu' piccoli e per gli adulti. 
   
 Oltre al noccioleto, riservato ad una delle eccellenze piemontesi, c'e' l'apiario, luogo dedicato alla  scoperta del mondo delle api, in modo da sottolineare il loro ruolo fondamentale per l'agricoltura e non  solo. Le api e gli insetti che svolgono la funzione impollinatrice, infatti, sono fondamentali per la  sopravvivenza stessa della specie umana. 
   
 Nell'area di servizio adiacente all'orto verra' installato invece un semenzaio. Qui si affrontera' il  tema della trasmissione della vita: la serra verra' utilizzata per la crescita e lo sviluppo delle piante  orticole e dei fiori, prima della messa a dimora in campo. Verra' spiegato che cosa sono i fiori, le loro  biodiversita' e come si puo' realizzare un semenzaio domestico per coltivare piantine di ortaggi ed erbe  aromatiche. 
   
 Si chiude con la zona del riciclo e del compostaggio, nata dall'esigenza di sensibilizzare i visitatori  sui temi dell'ambiente e di mostrare come le buone pratiche agricole e domestiche possono incidere  favorevolmente sull'ecosistema. Verra' analizzato il funzionamento della compostiera e, come logica  conseguenza, si affrontera' il tema della raccolta differenziata e del recupero della frazione organica e  del suo riutilizzo in agricoltura.  
