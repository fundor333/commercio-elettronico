#titolo Lamberto Maffei, ci ha lasciato un gigante della scienza - Dossier - Scienza&Tecnica
  "Ci ha lasciato una nobilissima donna dall'esile figura ma in realtà un gigante enorme della scienza": il presidente dell'Accademia dei Lincei, Lamberto Maffei, ricorda Rita Levi Montalcini come l'autrice di una scoperta epocale.  
"L'Accademia dei Lincei, che ha avuto l'onore di averla tra i suoi soci, perde anche una spinta e un esempio di dedizione alla cultura e alla scienza", ha aggiunto. 
Le sue ricerche sul fattore di crescita delle cellule nervose, osserva, "hanno dominato la mente di migliaia di scienziati che nei laboratori di tutto il mondo hanno continuato le sue ricerche e hanno portato nuove conoscenze e un cambiamento di paradigma epocale nello studio del sistema nervoso".  
Anche recentemente, ha aggiunto, "gli allievi della Montalcini, tra i quali io stesso, hanno cercato di applicare i suoi insegnamenti per la prevenzione e la cura della demenza senile in particolare dell'Alzheimer". 
Per Maffei "non si può dimenticare il suo impegno continuo e accorato per lo sviluppo della ricerca scientifica e in particolare per i giovani ricercatori, e il nobile grande aiuto che ha dato al miglioramento della condizione femminile, specialmente nei territori africani".  
