#titolo Rinviata a febbraio scadenza premio Charlemagne - Internet e società - ANSA Europa
  BRUXELLES - E' stata rinviata al prossimo 18 febbraio la scadenza per partecipare al  premio Charlemagne  2013 per la gioventu', organizzato ogni anno dal Parlamento europeo. 
   
 I ragazzi e le ragazze  fra i 16 e i 30 anni  sono invitati a presentare progetti che mirano a promuovere la comprensione reciproca fra i popoli europei.     Secondo il presidente dell'Europarlamento, Martin Schulz, il premio costituisce ''un'occasione per dire la propria idea sull'Ue e dare un contributo all'integrazione europea''. 
   
 La scadenza per presentare il proprio progetto era inizialmente prevista per oggi, ma il Parlamento Ue ha deciso di prolungare i termini per dare la possibilita' a piu' ragazzi di partecipare. I  tre vincitori  saranno scelti il 25 aprile 2013 e riceveranno rispettivamente 5mila, 3mila e 2mila euro. 
   
    
