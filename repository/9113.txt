#titolo Toyota, verso cessione tecnologia idrogeno a Bmw - Industria e Mercato - Motori
  ROMA - Sarebbe imminente l'annuncio dell'accordo tra Toyota e Bmw che prevede la concessione in licenza alla casa tedesca della tecnologia di produzione dell'elettricitÃ  mediante celle a combustibile (fuel cell) da parte del costruttore nipponico. Nell'ambito dell'accordo Toyota fornira' a Bmw la tecnologia relativa alla propulsione e al serbatoio per l'idrogeno. 
Lo riporta la Reuters, precisando che Bmw usera' questa tecnologia per costruire un prototipo entro il 2015, con il progetto di lanciarlo sul mercato intorno al 2020. 
L'accordo fa seguito al memorandum d'intesa siglato a giugno dello scorso anno dai due gruppi in cui si stabiliva un progetto a lungo termine che prevedeva la cooperazione strategica in quattro settori: sviluppo congiunto di celle a combustibile; sviluppo condiviso dell'architettura e dei componenti di una futura vettura sportiva; cooperazione nella elettrificazione dei sistemi di propulsione; ricerca e sviluppo congiunti nelle tecnologie dei materiali leggeri. 
Gia' nel marzo 2012 Bmw e Toyota avevano firmato un accordo definitivo per la ricerca congiunta nel campo della tecnologia al litio delle batterie di prossima generazione, mentre a dicembre 2011 i due gruppi avevano avviato un accordo nel campo della mobilita' sostenibile e siglato un contratto tra Bmw e Toyota Motor Europe per la fornitura alla casa giapponese a partire dal 2014 di motori turbodiesel ad alta efficienza di 1.6 e 2.0 litri per i modelli Toyota destinati al mercato europeo. 
Il sistema a celle a combustibile converte l'idrogeno in elettricitÃ  - precisa Automotive News - che puÃ² essere utilizzata per la propulsione delle auto. Rispetto ai sistemi con batterie agli ioni di litio, l'auto elettrica con generatore a celle a combustibile puÃ² offrire un'autonomia superiore fino a 5 volte. Per il rifornimento del serbatoio di idrogeno sono sufficienti pochi minuti, contro le 8 ore che servono per ricaricare le batterie.  
