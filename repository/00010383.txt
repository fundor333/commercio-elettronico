#titolo Rinnovabili; 'eco100casa' per efficienza domestica - Speciali ed Eventi - Ambiente&Energia
  Si chiama "Eco 100 casa", la nuova proposta di Punto Fotovoltaico per garantire all'abitazione la massima efficienza energetica,  presentata in occasione del salone Solarexpo, aperto fino a domani sera alla Fiera di Verona. Con questa novità,  Punto Fotovoltaico, la  prima rete dedicata all'offerta di soluzioni per il risparmio energetico, ha scelto di puntare sulla casa ecologica diversificando il  proprio business fino ad oggi fortemente focalizzato su impianti fotovoltaici. Quello di "Eco 100 Casa" è un sistema integrato chiavi in  mano che combina un mix di soluzioni impiantistiche progettate su misura (fotovoltaico, solare termico, pompa di calore, sistema di  accumulo, climatizzazione, illuminazione a led) per assicurare benessere termico ed efficienza energetica all'abitazione. Si tratta di  un sistema innovativo di ottimizzazione energetica modulare completamente plasmabile secondo le esigenze di ogni singola abitazione. Si  parte dal check-up energetico dell'immobile esistente, nuovo o da ristrutturare, per individuare il sistema di soluzioni tecnologiche  integrate su misura. "Eco 100 casa" può essere abbinato o svincolato agli impianti di riscaldamento convenzionali ed è una soluzione in  grado di fornire un contributo al raggiungimento dell'obiettivo 20/20/20 fissato dal Consiglio Europeo nel 2007, ma soprattutto un  prodotto capace di garantire all'utente finale la massima efficienza energetica e un sensibile risparmio nei costi.    
