#titolo Maltempo in Toscana, alluvioni e frane - Toscana
     (ANSA) - VIAREGGIO (LUCCA), 13 MAR - Una quarantina di persone
isolate e una trentina sgomberate, in Versilia, a causa di
smottamenti o piccole frane, che hanno interrotto le strade. A
Lacchino, nel comune di Seravezza, la protezione civile ha
predisposto un servizio navetta per i bimbi che devono andare a
scuola. Acqua alta un metro, invece, a Grecciano, nel comune di
Collesalvetti (Livorno), per la rottura dell'argine di un
torrente. L'alluvione ha raggiunto il centro abitato: sgomberate
un centinaio di persone.
