#titolo AMBIENTE:'TERRITORIO VIVO', VISITE A GROTTE TREMULE E SCILLA - Turismo Calabria
     (ANSA) - REGGIO CALABRIA, 26 GIU - Con la quinta escursione 
naturalistica e culturale alle Grotte di Tremula ed a Scilla si 
e' conclusa la seconda parte del programma Territorio Vivo, 
ideato e realizzato dall'associazione ambientalista Accademia 
Kronos-Calabria per incentivare la conoscenza del ricco 
patrimonio della Provincia reggina.    A beneficiare dell'iniziativa gli stranieri residenti a 
Reggio: lavoratori e studenti provenienti da Spagna, Russia, 
Marocco, Ucraina, Romania, Portogallo, Georgia, Filippine, 
Bielorussia, Ungheria, Argentina, Montenegro, e Regno Unito, 
hanno visitato le Grotte di Tremusa, non lontane dalla frazione 
di Melia di Scilla. Un gruppo ristretto ha poi raggiunto la 
Fonte di Paolo Re, da cui sgorga l'acqua minerale piu' pura 
d'Italia.    Il gruppo ha poi visitato il Villaggio del Pino, Chianalea, 
il Castello Ruffo, il porto, ed infine Marina Grande. Queste 
localita', come le precedenti erano pressocche' sconosciute agli 
stranieri invitati, i quali hanno manifestato ripetutamente 
apprezzamento ed interesse per l'iniziativa.    Il programma, al quale, fornendo un supporto organizzativo e 
di coordinamento, ha aderito il Club Unesco Re Italo di Reggio, 
proseguira' con la terza fase nei mesi di settembre e di 
ottobre: in un convegno pubblico, dopo la proiezione di tutti i 
video relativi all'attivita' escursionistica, tutti gli 
stranieri commenteranno l'iniziativa ed i suoi risultati. 
(ANSA).
