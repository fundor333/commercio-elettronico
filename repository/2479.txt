#titolo Con le racchette da neve nei boschi sopra Saint-Oyen - Â ITINERARI
     (ANSA) - AOSTA, 22 GEN - Una facile gita adatta a tutti,
nell'alta valle del Gran San Bernardo, tra Italia e Svizzera.    Il periodo consigliato per l'escursione va dal primo gennaio
al 31 marzo. La partenza e' a Saint-Rhemy-en-Bosses (1.705 metri
di quota), l'arrivo a Plan Puitz (2.124 metri). Per compiere il
tragitto sono necessarie circa quattro ore. La descrizione del
percorso: da Saint-Rhemy si risale la strada per il colle del
Gran San Bernardo sino ad un tornante a sinistra dove si
incontrano le paline segnaletiche dell'Alta Via 1 che
indirizzano il cammino lungo una bella stradina innevata; dopo
un primo tratto in leggera discesa, si inizia a salire
all'altezza del bivio per Saint-Oyen. L'itinerario si porta sul
crinale esposto a sud e, dopo un paio di tornanti, si raggiunge
l'alpeggio di Plantaluc. Superata la bellissima abetaia del Bois
Coupe', si incrocia una pista e si svolta a sinistra trascurando
la deviazione per Barasson e si prosegue ancora per un lungo
tratto quasi rettilineo fino ad una piccola costruzione. Poco
dopo si fuoriesce dal bosco e si arriva a Plan Puitz, luogo
caratteristico per le fortificazioni in grotta. 
(ANSA).
