#titolo Pesca: Ue; lettera Buonfiglio a Schulz, rivedere riforma Pcp - Agroalimentare - ANSA Europa
     (ANSA) - BRUXELLES, 4 FEB - Si' di armatori e pescatori
europei a porre la sostenibilita' al centro della futura
politica comune della pesca (Pcp), a condizione che ci sia un
equilibro tra la dimensione ambientale, economica e sociale, per
dare un futuro settore. No' invece all'entrata in vigore entro
il 2015 - ma posporlo al 2020 - del sistema di pesca legato al
'rendimento massimo sostenibile' (in base alla qualita' delle
varie scorte ndr) che definiscono ''rigido' e irrealistico''.   Sono alcuni dei temi scottanti della futura riforma della
pesca che Giampaolo Buonfiglio, a nome dei pescatori e delle
cooperative dell'Ue, e Javier Garat per Europeche, ricordano in
una lettere al presidente del Parlamento europeo Martin Schulz,
a pochi giorni dal voto dell'Assemblea sul progetto di riforma
della pesca e del finanziamento del settore in Europa.    Nel testo gli operatori puntano il dito anche sulla
''rapidita'' con cui si vuole vietare la pratica dei rigetti in
mare di pesci, oltre all'obbligo di registrare e sbarcare tutte
le specie sfruttate secondo un preciso calendario a partire dal
primo gennaio 2014. Bene invece viene accolto l'obiettivo di
avere dei piani pluriennali per ogni attivita' di pesca, cosi'
come l'attuazione di una ''maggiore regionalizzazione nelle
decisione di gestione del settore. Dovranno invece rientrare
nelle prerogative degli Stati membri - scrivono - la fissazione
e l'assegnazione di concessioni di pesca trasferibili su base
volontaria. Infine armatori e pescatori chiedono severi
controlli sulle importazioni di prodotti ittici per poter
rilanciare l'acquacoltura europea. (ANSA).
