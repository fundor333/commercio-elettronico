#titolo Imprenditore evade dal 2006, aveva anche yacht ex Gdf  - Cronaca
MILANO - Un imprenditore che non ha presentato dichiarazioni né pagato tasse dal 2006, è stato scoperto dai finanzieri di Busto Arsizio (Varese) che gli hanno contestato un'evasione di oltre un milione di euro. Ma soprattutto, gli hanno sequestrato uno yacht che, in precedenza, era stato proprio una motovedetta della Guardia di Finanza. L'imbarcazione, infatti, come spiegato dal Comando provinciale di Varese della Gdf, un natante ex militare della classe 'Meattini', era stato acquistato dall'imprenditore a un'asta e poi trasformato in una lussuosa imbarcazione. 
 La sirena del mare, lunga 20 metri, che una volta pattugliava le coste con le scritte Guardia di Finanza, è per ora tornata allo Stato in attesa dei provvedimenti dell'autorità giudiziaria e di un'eventuale confisca definitiva. L'amministratore della società e i legali rappresentati delle aziende utilizzatrici delle fatture false sono stati denunciati per occultamento dei documenti contabili, evasione e frode fiscale. 
    
