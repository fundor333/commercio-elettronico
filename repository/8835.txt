#titolo Mo: Gaza, dal mare invasione di manta giganti  - Ambiente e Pesca - Mare
  Â (ANSA) - GAZA, 28 FEB - Una scena del genere non viene ricordata a Gaza nemmeno dai pescatori con maggiore anzianita'. All'alba di oggi il tratto di spiaggia compreso fra  Deir el-Balah e Shati , rispettivamente a Sud e a Nord di Gaza City, era cosparso per una ventina di chilometri di centinaia di 'manta giganti'. 
 A Gaza quel tipo di pesce - considerato pericoloso perche' la coda contiene un forte veleno - era scomparso del tutto da almeno sette anni. La scorsa notte, per ragioni per il momento ignote, i 'manta giganti' hanno fatto improvvisamente ritorno, in grande stile. In parte si sono impigliati nelle reti dei pescatori, distese a breve distanza dalla costa. In parte hanno raggiunto la spiaggia e sono avanzati per alcune decine di metri, fino ad esalare l'ultimo respiro.  
 L'immagine della spiaggia cosparsa di cadaveri dei giganteschi pesci (ciascuno del peso di circa 20 chilogrammi) ha fatto grande impressione sulla popolazione ed e' presto rimbalzata in vari siti web. Gaza e' famosa per i suoi sofisticati ristornati di pesce. Il manta e' peraltro un pesce gradito ai palati locali, anche perche' particolarmente ricco di grasso. (ANSA).   
