#titolo Torino torna capitale, in 355mila visitano le grandi mostre - In Viaggio
  Torino torna capitale per i  150 anni dell'Unita' d'Italia  e, in citta', e' boom di visitatori, alle mostre  di  Esperienza Italia . 
   
 Il primo bilancio a un mese dall'inaugurazione delle rassegne, avvenuto in occasione della festa  nazionale del 17 marzo e della visita del  Presidente della Repubblica ,  Giorgio Napolitano , presenta numeri  record: 355.496 persone. 
   
 La  Reggia di Venaria  ha toccato quota 120 mila presenze, grazie al grande successo della mostra  ''La  Bella Italia''  sui capolavori dell'arte dal Medioevo al 1861. 
   
 Ma il muro dei 100 mila biglietti staccati e' stato abbattuto anche dalle  Officine Grandi Riparazioni di  Torino . In un mese, alle  Ogr  sono arrivati 102.560 visitatori che hanno apprezzato i padiglioni rinnovati,  dove una volta venivano costruiti e riparati i vagoni dei treni, che ora ospitano tre rassegne:  ''Fare gli  italiani'' , che racconta 150 anni di storia d'Italia attraverso i suoi protagonisti, gli italiani;   ''Stazione futuro''  dedicata alle idee innovative che cambieranno l'Italia nei prossimi dieci anni; e   ''Artieri domani''  dedicata ad un settore fondamentale dell'economia italiana come l'artigianato. 
   
 A  Palazzo Madama , che ospita tra l'altro la ricostruzione del primo  Senato della Repubblica , le visite  sono state 54.436; 43.500 invece le presenze al nuovo  Museo del Risorgimento di Palazzo Carignan o, appena  riaperto dopo cinque anni di restauro. 
   
 Immediato successo anche per il nuovo  Museo Nazionale dell'Automobile : gia' 35mila persone hanno  effettuato il viaggio lungo due secoli nella storia dell'auto.  
