#titolo Ungheria: Barroso a Orban,chiarisca preoccupazioni politiche - Altre news - ANSA Europa
     (ANSA) - BRUXELLES, 24 GEN - E' ''essenziale'' che il governo
ungherese rispetti ''pienamente tanto nello spirito quanto nella
lettera'' le leggi ed i valori fondamentali della Unione
europea. E non faccia montare ''preoccupazioni politiche piu'
ampie''. E' l'avvertimento lanciato dal presidente della
Commissione europea, Jose' Manuel Barroso, dopo l'incontro
''politico'' avuto col primo ministro Viktor Orban. Al termine
della riunione si e' tenuto l'incontro stampa a due che viene
normalmente organizzato per le visite dei capi di stato.    Nella dichiarazione Barroso ha parlato di ''discussione
costruttiva'' affermando che Orban ha ''indicato di essere
pronto ad affrontare rapidamente le questioni sollevate''. Ma
dopo aver ricordato che la Commissione europea una settimana fa
ha lanciato tre procedure di infrazione per le leggi
costituzionali ungheresi che limitano l'indipendenza della banca
centrale e dell'autorita' per la privacy, nonche' per
l'abbassamento dell'eta' pensionabile dei giudici, Barroso ha
''chiarito al primo ministro il lavoro necessario per rispondere
alle preoccupazioni legali''.     Ricprdato che ''i servizi della Commissione sono gia' al
lavoro per valutare le risposte formali'' dell'Ungheria ''appena
le riceveremp'', Bareroso ha insistito sul fatto che ''le
informazioni richieste riguardano anche l'indipendenza del
sistema giudiziario''.    ''E' essenizale per la Commissione europea assicurarsi che 
la legge europea sia pienamente rispettata in Ungheria, tanto
nella lettera quanto nello spirito, cosi' come succede in ogni
alto stato membro - afferma Barroso - Ho anche ribadito (al
prmier Orban, ndr) che si sono piu' ampie preoccupazioni
politiche alle quali il governo ungherese deve rispondere. In
tempo di crisi economica e finanziaria, la fiducia dei cittadini
e dei mercati in Ungheria resta particolarmente cruciale''. (ANSA). (Segui ANSA Europa su  Facebook  e    Twitter ) 

