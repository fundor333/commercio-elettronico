#titolo Inghilterra: l'amante di Terry torna a parlare - Visto da...
  (ANSA) - ROMA - A distanza di sei mesi è tornata a parlare Vanessa. Lo ha fatto per spazzare via - una volta per tutte, spera la modella francese - i dubbi sulla sua integrità morale. John Terry è solo un amico che le è stato vicino nel momento della separazione da Wayne Bridge. Niente love-story, niente aborto a pagamento. Insomma una smentita a tutto campo, a sei mesi di distanza, proprio in chiusura di Coppa del Mondo. 
 Una confessione a cuore aperto per il lancio di un servizio fotografico che vede Vanessa Perroncel ritratta in una nuova linea di costumi da bagno. Eppure quella vicenda boccaccesca è costata la fascia di capitano a Terry, e rischiava di comprometterne anche il matrimonio. Vanessa non si dà pace, nessuno le crede, è vista come una donna in cerca di soldi e facile pubblicità. Lei smentisce e nel frattempo si prepara per la prossima intervista sul triangolo amoroso che ha infiammato il calcio inglese, "Wayne, John, ed io".  
