#titolo Nissan, a Los Angeles riflettori puntati su GT-R 2014 - Prove  e Novit√† - Motori
  ROMA - Al salone di Los Angeles Nissan esporra' una vasta gamma di prodotti innovativi tra cui la GT-R 2014 e la Concept Hi-Cross, che debuttano in anteprima in Usa proprio in occasione della kermesse. La West Coast potra' anche vedere, per la prima volta, la vettura da competizione DeltaWing e i nuovi modelli della gamma Nissan 2013, dalla Nissan Altima al Pathfider, alla Sentra. 
In particolare, Hi Cross Concept combina un design scultoreo con la funzionalita' necessaria nell'utilizzo quotidiano. 
Presenta il sistema di propulsione ibrida benzina/elettrico - che prevede un solo motore abbinato a due frizioni - e futuristici interni per 7 passeggeri. La Nissan GT-R 2014 rimane, invece, fedele al suo forte appeal estetico e al suo motore 3.8l V6, che viene assemblato manualmente e sviluppa 545CV. Gli aggiornamenti sul modello riguardano solo dei ritocchi migliorativi, come i nuovi ed esclusivi interni premium in opzione. 
In contrasto al muscoloso stile della GT-R, Nissan DeltaWing presenta un motore Nissan 2.5l, una carrozzeria aerodinamica che ricorda un razzo, e un peso contenuto grazie alla leggerezza dei componenti, tutti elementi che puo' sfruttare a proprio vantaggio nelle gare di durata, limitando il numero dei pit stop.  
