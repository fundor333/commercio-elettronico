#titolo Camera: Lombardo, bene elezione Boldrini - Sardegna
     (ANSA) - CAGLIARI, 16 MAR - Plauso per l'elezione di Laura
Boldrini a presidente della Camera dei Deputati espresso dalla
presidente del Consiglio regionale Claudia Lombardo. "Come donna
e presidente dell'Assemblea - ha detto - non posso che esprimere
soddisfazione per la scelta della Camera di affidare a una donna
la terza carica dello Stato. E' un segno di grande maturità e
civiltà, espressione della volontà di colmare un deficit di
democrazia che si appalesa con l'esclusione delle donne dai
centri del potere".
