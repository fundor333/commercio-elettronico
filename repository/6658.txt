#titolo Cipro: banche chiuse domani e dopodomani - Top News
     (ANSA) - ROMA, 18 MAR - Le banche di Cipro resteranno chiuse
anche domani e dopodomani. Lo riferiscono fonti governative. "Le
giornate di martedì e mercoledì sono state dichiarate festività
per le banche", ha detto una fonte del governo. La decisione
sarà ufficializzata da un apposito decreto del ministero delle
Finanze. La chiusura degli istituti di credito ciprioti sino a
tutto a giovedì per evitare una corsa agli sportelli è stata
confermata anche da una fonte della Banca Centrale.
