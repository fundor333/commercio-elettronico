#titolo Gravidanza cambia il piede della mamma, piu' lungo e largo - Medicina  - Salute e Benessere
     (ANSA) - ROMA, 4 MAR - La gravidanza modifica in maniera
permanente la taglia e la forma del piede della donna. A
rivelarlo e' una ricerca dell'Universita' dell'Iowa  pubblicata
sulla rivista America Journal of Physical Medicine and
Rehabilitation. I ricercatori sono partiti da uno dei problemi
piu' comuni manifestati durante la gestazione, quello del piede
piatto dovuto presumibilmente  a un peso extra e a un
rilassamento delle articolazioni, per studiare approfonditamente
49 donne. I loro piedi sono stati misurati nei primi mesi di
gravidanza e dopo cinque mesi dalla nascita del bambino: ne e'
emerso che nel 60-70 per cento dei casi erano diventati piu'
lunghi e piu' larghi. Nello specifico, e' stata evidenziata una
riduzione della dimensione dell'arco plantare e una sua minore
rigidita', che ha portato a un aumento della lunghezza del
piede, da 2 a 10 centimetri. I maggiori cambiamenti sono stati
osservati nei primi mesi della gestazione piuttosto che nelle
fasi successive.   
  ''Cio' potrebbe  aiutarci a spiegare perche' le donne, piu'
degli uomini, sono a rischio di dolori o artrite al piede, alle
anche e alla colonna vertebrale'' ha concluso il dottor  Neil
Segal dell'Universita' dell'Iowa, che ha condotto lo studio. 
(ANSA).
