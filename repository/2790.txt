#titolo Bmw nelle universita' per 2/a edizione progetto i App Games - Dalle Aziende - Motori
  ROMA - Un progetto per la mobilita' sostenibile trasversale che tocchera' le universita' sparse in tutto lo Stivale. Dopo il successo del 2012, si rinnova anche quest'anno l'iniziativa Bmw i App Games. Per la seconda edizione, oltre all'Universita' degli Studi di Roma Tor Vergata, al Politecnico di Milano e all'Universita' degli Studi di Modena e Reggio Emilia, si aggiunge la presenza dell'Universita' del Salento. Ed e' proprio in questo ateneo che si e' tenuto il primo incontro per la presentazione del progetto. 
Nel dettaglio, l'iniziativa, che anche per quest'anno si avvarra' del coordinamento scientifico di Fabio Orecchini, responsabile del SEM (Sistemi per l'Energia e la Mobilita' del CIRSP - Sapienza Universita' di Roma), mira a promuovere soluzioni innovative in tema di mobilita' sostenibile attraverso l'ideazione di applicazioni che vadano ad ottimizzare l'efficienza del veicolo o a costituire un'interfaccia con il mondo esterno che consenta di ricevere informazioni, dialogare con altre realta' (trasporto pubblico, parcheggi, servizi), o muoversi in modo piu' efficiente. La partecipazione ai Bmw i App Games e' aperta a tutti gli studenti di tutti gli atenei italiani che sono chiamati ad occuparsi di tematiche relative alla dinamica del veicolo, al sistema energetico di bordo e a studiare idee volte a incrementare la connettivita', seguendo le linee guida di quanto presentato dal Bmw Group riguardo al sistema ConnectedDrive e le nuove funzioni che fanno parte della strategia di lancio del sub-brand Bmw i. 
Il progetto prevede dei momenti di confronto e di incontro-dibattito da svolgere nelle universita'. Lo scopo sara' quello di realizzare un'applicazione interessante in tema di mobilita' sostenibile, grazie alla diffusione di sistemi e servizi di infomobilita', di nuove tecnologie energetiche di bordo e di evoluzioni tecnologiche di dinamica del veicolo. 
Ogni studente coinvolto verra' seguito da un tutor che ne supervisionera' il lavoro. Entro il 16 giugno gli studenti dovranno caricare le App che hanno progettato sul sito www.bmw-w-appgames.it. Tra queste, il comitato scientifico del progetto 'Bmw i App Games' scegliera' le  migliori che verranno premiate durante una cerimonia nel corso della quale verra' scelto e nominato il vincitore di 'Bmw i App Games 2013'. 
Lo studente che sviluppera' l'App migliore in linea con il tema proposto quest'anno sara' premiato con un viaggio a Francoforte per partecipare al Salone dell'Automobile dal 14-22 settembre e visitare lo stand del BMW Group in cui verranno presentati i nuovi modelli della Casa bavarese. 
Oltre a questo premio, per ogni universita' coinvolta nel programma, e' prevista una borsa di studio da 1.000 euro che verra' consegnata nell'autunno 2013 agli studenti che avranno presentato il miglior progetto tra quelli proposti da ogni singolo ateneo che partecipa al contest.  
