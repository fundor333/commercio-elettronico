#titolo E' di nuovo attivo Sharad, l'occhio italiano su Marte - Spazio & Astronomia - Scienza&Tecnica
  E' di nuovo operativo il radar Sharad, l'occhio italiano che osserva il sottosuolo di Marte a caccia di acqua, attivo a bordo del satellite Mro (Mars Reconnaissance Orbiter) della Nasa. Il radar, scrive sulla rivista  Geomedia  il responsabile delle operazioni di Sahard, Fabrizio Bernardini, è tornato in attività dopo sette mesi di inattività forzata, non dovuta a problemi tecnici. 
Lanciato nel luglio 2005, Sharad (SHAllow RADar) e' in orbita intorno a Marte dal dicembre 2011. Reso operativo dal 2006, lo strumento ha compiuto migliaia di osservazioni, penetrando sotto la superficie del pianeta per diverse centinaia di metri, svelando stratificazioni di diversi materiale ed in particolari determinare la presenza di acqua allo stato liquido (fortemente riflettente) o ghiacciato (trasparente alle onde radio). Tra le scoperte maggiori, quella secondo cui la crosta di Marte è molto più spessa di quella terrestre, motivo per cui il pianeta è piu' freddo, e le prime immagini in 3D dei canali sotterranei del pianeta, formati in seguito ad un'antica inondazione catastrofica nella zona di Elysium Planitia. 
Riportare Sharad alle operazioni non è stato facile, ma alla fine sono state ristabilite tutte le interfacce necessarie per ricevere richieste di osservazioni dalla comunità scientifica. A cadenza settimanale, quindi, i dati vengono trasferiti al gruppo di supporto alle operazioni scientifiche presso il Jet propulsion Laboratory (Jpl) della Nasa.  
La prima osservazione di Sharad dalla ripresa delle operazioni è stata eseguita lungo un percorso che ha tagliato il cratere Huygens, nella zona equatoriale di Marte, ricavato un'immagine chiamata ''radargramma'', elaborata successivamente presso il Southwest Research Institute. I radargrammi sono molto difficili da interpretare, ma sono alla base di una complessa attività di calcolo necessarie per ottenere informazioni utili e richiedono una grande collaborazione interdisciplinare: chi lavora con questi dati, spiega Bernardini, non solo è esperto del radar, ma anche di geofisica, di geologia, di modelli matematici, e di programmazione, perchè spesso si deve 'costruire' da solo gli 'attrezzi' computazionali con cui operare.  
