#titolo Pesca: donazione ristoranti Pesce Azzurro a Telethon - Ambiente e Pesca - Mare
     (ANSA) - FANO (PESARO URBINO), 22 DIC - Il vice presidente
nazionale di Telethon Omero Toso ha partecipato a Fano alla
cerimonia di consegna della donazione che ogni anno il
ristorante self service Pesce Azzurro compie in favore
dell'associazione. I clienti che nell'arco del 2012 hanno
frequentati i self Pesce Azzurro di Fano, Cattolica, Rimini e
Milano Marittima hanno contribuito, piu' o meno consapevolmente,
alla raccolta fondi in favore di Telethon, finanziando la
ricerca per combattere la distrofia muscolare e le malattie
genetiche rare: un centesimo per ogni pasto servito e' stato
destinato a queste iniziative.    Superate quest'anno le 417.000 presenze complessive che, al
netto delle 70.860 presenze del mese di luglio oggetto di
donazione a favore delle zone terremotate dell'Emilia, si sono
tradotte in una donazione per Telethon di 3.463 euro. Dal 2006
l'iniziativa ha portato nelle casse di Telethon quasi 19.000
euro.(ANSA).
