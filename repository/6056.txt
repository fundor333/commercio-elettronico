#titolo Pensione anticipata per reattore Florida - Nucleare - Ambiente&Energia
  ROMA - Pensionamento anticipato per una centrale nucleare in Florida. Secondo quanto riporta Bloomberg, la Duke Energy ha deciso di smantellare lo stabilimento di Crystal River Unit 3 piuttosto che intraprendere la piu' costosa ''riparazione atomica'' degli Stati Uniti. 
La scelta presa dalla Duke Energy , che si unisce a quella presa dalla Dominion Resources Inc per il reattore di Kewaunee nel Wisconsin, dimostra come negli Stati Uniti il nucleare fatichi a sostenere la concorrenza del gas naturale circa la produzione di energia elettrica. Secondo gli analisti del settore infatti sono almeno altri quattro i reattori americani a rischio di pensionamento anticipato a causa delle nuove tendenze economiche. 
''Il carburante del giorno e' il gas naturale,'', ha commentato JR Kelly del Florida Public Counsel.  - Personalmente credo nella diversita' delle fonti di energia. Ho solo paura che i costi del nuovo nucleare stiano per diventare proibitivi''.  
