#titolo Trasporti:70% piloti aerei ammette errori a causa stanchezza - Sanit√† - Salute e Benessere
     (ANSA) - ROMA, 3 MAR - Il 70% dei piloti aerei ha ammesso
errori in cabina dovuti all'eccessiva stanchezza. Lo riferiscono
i sondaggi della categoria, evidenziando un fenomeno che non e'
isolato e mette in pericolo la sicurezza del trasporto aereo. A
denunciare il problema e' Francesco Peverini, direttore
scientifico della Fondazione per la Ricerca e la Cura dei
Disturbi del Sonno Onlus. E al suo allarme si aggiunge quello
del comandante Giovanni Galiotto, presidente dell'ANPAC,
l'associazione dei Piloti dell'Aviazione Commerciale, che
lamenta come il regolamento che l'EASA-European Aviation Safety
Agency sta modificando contiene, invece, norme che estenderanno
ulteriormente i tempi di volo degli equipaggi.    In Europa, affermano i due esperti, la stanchezza dei piloti
''contribuisce al 15-20% di tutti gli incidenti mortali di volo
causati dal fattore umano e gli scienziati hanno avvertito che
gli effetti di grave affaticamento in cabina sono paragonabili a
quelli provocati dall'alcool''. Tuttavia, ''mentre l'alcool e'
proibito nel trasporto aereo, la fatica dei piloti e'
tollerata'', afferma Peverini, rilevando come ''lavorare di
notte, subire lunghi turni di attivita' e il jet lag causino
sonnolenza eccessiva e subdola, con colpi di sonno improvvisi,
facendo cadere la soglia di veglia e di attenzione''.    Nonostante la denuncia della categoria, sottolinea Galiotto,
''l'EASA sta pero' modificando l'attuale regolamento
introducendo norme che consentiranno, se approvate dal
Parlamento Europeo, di estendere ulteriormente i tempi di volo
degli equipaggi. Questo e' evidentemente inaccettabile. Per
contro, le autorita' federali USA preposte alla sicurezza aerea
- afferma - hanno rivisto le norme sui tempi di volo e di
servizio riducendoli''.
