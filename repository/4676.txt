#titolo A Gressan Giornata Fai primavera - Valle D'Aosta
     (ANSA) - AOSTA, 18 MAR - I tesori culturali del comune di
Gressan saranno i protagonisti, sabato e domenica prossimi,
della Giornata di primavera organizzata in Valle d'Aosta dal
Fai. L'itinerario di visita partira' dalla Tour Saint Anselme,
che secondo la leggenda ha dato i natali al santo valdostano,
per proseguire nella cappella romanica di Santa Maria Maddalena,
nella Torre di origine romana de la Planta', nel castello la
Tour de Villa. La promenade si concludera' nel Museo di Moline.
