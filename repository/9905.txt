#titolo In vendita anche batterie riciclate da veicoli ibridi - Mobilit√† Sostenibile - Motori
  ROMA - Batterie al nichel-idruro metallo riciclate dai veicoli ibridi installate sui sistemi di gestione energetica venduti ai concessionari Toyota in Giappone. Lo ha annunciato la Toyota Motor Corporation precisando che le batterie 'usate' e riciclate saranno sul mercato a partire dal prossimo mese di aprile e saranno messe in vendita dalla Toyota Turbine and Systems, societa' di fornitura energetica controllata da Toyota Motor Corporation.     Il sistema di gestione energetica - precisa una nota - si trovera' nei pressi dei Sistemi di Gestione Energetica degli Edifici (BEMS), dei parcheggi e dei dispositivi a energia solare, di sistemi di illuminazione a LED, dei climatizzatori a risparmio energetico e ad altri prodotti. Il sistema rendera' possibile il controllo congiunto dei consumi e dei livelli energetici concretizzando uno sfruttamento efficiente dell'elettricita'. 
Da febbraio scorso il sistema di stoccaggio elettrico e' stato sottoposto ad una serie di test di verifica condotti presso il centro Nagoya Toyopet Otagawa e da altre strutture.      Incrementando l'efficienza dello sfruttamento energetico, ad esempio riducendone l'utilizzo nelle ore di picco, e' stato calcolato che il totale dell'energia utilizzata da un singolo concessionario puo' essere dimezzato rispetto ai consumi realizzati senza l'ausilio del sistema.  
