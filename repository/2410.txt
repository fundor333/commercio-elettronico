#titolo De Vita, Robin tax e' sbagliata - Energie Tradizionali - Ambiente&Energia
  ROMA - La Robin tax sulle imprese energetiche e' ''una tassa sbagliata'' ed e' ''il risultato della credenza popolare secondo cui su questo settore, considerato ricchissimo, si puo' inserire un'imposta in ogni momento''. Cosi' il presidente di Confindustria Energia, Pasquale De Vita, ha commentato la relazione dell'Autorita' per l'energia secondo cui le imprese potrebbero aver traslato l'imposta sui consumatori, circostanza difficile da capire, e violando la legge''. De Vita, che e' anche presidente dell'Unione petrolifera, ha affermato che ''i grandi operatori (energetici, ndr) hanno messo in piedi strutture dedicate allo scopo ed escludo pertanto che abbiano violato la legge''. 
''Inoltre - ha aggiunto - occorre rilevare l'oggettiva difficolta' di molti operatori, soprattutto di piccole dimensioni, a rispondere con la dovuta cura alle richieste dell'Autorita', con tutte le conseguenze del caso''. 
Sulla costituzionalita' della Robin tax a fine marzo la Consulta sara' chiamata a pronunciarsi e ''mi auguro - ha aggiunto - che sara' accolto il ricorso presentato da alcuni operatori, anche per scoraggiare nuovi aggravi in futuro''. 
L'udienza dovrebbe svolgersi il 27 marzo. 
De Vita ha sottolineato che le imprese energetiche ''non hanno un'immagine positiva'', perche' ''forniscono qualcosa che costa caro, ma costa caro perche' c'e' una montagna di tasse sopra''.  L'introduzione della Robin tax ha messo il settore ''in grande difficolta', non solo perche' si e' trattato di una nuova imposta, ma anche perche' colpisce un solo settore puntando a superprofitti che non c'erano''.  
