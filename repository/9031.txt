#titolo Nucleare: Corea Nord, per l'Ue è sfida sfacciata - Economia e lavoro - ANSA Europa
  BRUXELLES - Il  test nucleare della Corea del Nord  e' ''una sfida sfacciata'' ed una ''palese violazione'' del divieto di test nucleari, indicato in tre risoluzioni dell'Onu. Lo scrive la responsabile Ue per gli affari esteri Catherine Ashton, in una nota di ''ferma condanna'' in cui assicura che Europa e comunita' internazionale daranno ''una risposta unitaria e ferma che dimostri alla Corea del Nord che la continua violazione delle risoluzioni del Consiglio di Sicurezza dell'Onu avranno conseguenze''.      
   
 La Ue, e' scritto nella nota della Ashton, ''condanna nei termini piu' forti'' il test nucleare, definito come ''un altro passo nel programma di sviluppo di atma nucleare'' e chiede al regime di Pyongyanng di ''astenersi da ulteriori azioni provocatorie''. Ricordando che il test e' avvenuto in  violazione delle risoluzioni  1718, 1874 e 2087 che li proibiscono, per la Ue l'atto ''costituisce una seria minaccia alla pace nella penisola coreana nonche' alla sicurezza regionale e internazionale e alla stabilita' nell'Asia nord-orientale''.  
   
 ''La risoluzione 2097 del Consiglio di Sicurezza dell'Onu, adottata all'unanimita' all'inizio del mese chiarisce la determinazione della comunita' internazionale a compiere azioni significative in caso di un test nucleare, che porteranno la Corea del Nord ad un ulteriore isolamento'' scrive  Ashton , che conclude sollecitando la Corea del Nord ad ''abbandonare il suo programma nucleare, compreso quello di arricchimento d'uranio, in modo completo, verificabile ed irreversibile'' ed invita il regime a ''impegnarsi in un dialogo con la comunita' internazionale'' a favore della  stabilita' regionale . 
   
    
