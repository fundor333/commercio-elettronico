#titolo Venezia: grandi navi,comitato del no presenta firme a Unesco - Crociere e Traghetti - Mare
   (ANSA) - VENEZIA, 20 DIC - La petizione popolare sostenuta da 12.500 firme che il Comitato 'No Grandi Navi' di Venezia ha fatto sottoscrivere per chiedere l'espulsione dalla laguna delle grandi crociere è stata depositata nella sede dell'Unesco di Venezia. Il testo della petizione - che chiede tra le altre cose il divieto dell'accesso in laguna per le navi al di sopra delle 40.000 tonnellate di stazza lorda - ed il plico con le firme saranno inviate dall'ufficio veneziano alla sede centrale dell'Unesco, a Parigi. (ANSA).  
