#titolo Elizabeth Warren - Protagonisti
NEW YORK - In Massachusetts  Elizabeth Warren , economista ad Harvard, ha ripreso per i democratici la poltrona al Senato che per decenni era stata del vecchio patriarca Ted. 
 Combattuta l'affermazione della Warren al Senato. Classe 1949, esperta in diritto  della bancarotta e avvocato dei consumatori, è toccato a lei l'onere di  riprendere il seggio dei Kennedy occupato due anni fa Scott Brown, un  semisconosciuto senatore statale di bell'aspetto che si era presentato  agli elettori come una razza in via di estinzione: un moderato del New  England. 
 La Warren è diventata così la prima donna eletta al Senato in  Massachusetts, in una corsa costosissima: 70 milioni di dollari per una  poltrona che la famiglia Kennedy aveva monopolizzato per decenni, con un  solo biennio di interruzione quando, essendo Ted troppo giovane  all'ingresso di JFK alla Casa Bianca, il clan lo affidò temporaneamente a  uno 'scaldapoltrona'.  
