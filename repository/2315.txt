#titolo Oms: incidenti stradali, oltre 1,24 mln decessi nel mondo - Sanit√† - Salute e Benessere
     (ANSA) - GINEVRA, 14 MAR - Nel mondo, gli incidenti stradali
hanno causato 1,24 milioni di decessi nel 2010, il 59% dei quali
tra i 15 ed i 44 anni, afferma l'Organizzazione mondiale della
sanita' (Oms) nel suo ultimo Rapporto sulla sicurezza stradale.   Il documento presentato oggi a Ginevra rivela inoltre che solo
28 paesi, pari al 7% della popolazione mondiale, possiede una
legislazione sulla sicurezza stradale completa, in grado di
affrontare i cinque principali fattori di rischio sulla strada:
la guida in stato di ebbrezza, l'eccesso di velocita', il
mancato uso del casco per i motociclisti, delle cinture di
sicurezza e dei dispositivi di sicurezza per i bambini.   I traumi causati dagli incidenti stradali sono un'importante
fattore di mortalita': rappresentano infatti l'ottava causa di
decesso nel mondo e la prima causa di decesso per i giovani tra
i 15 ed i 29 anni. La tendenza attuale indica inoltre che se
nessuna misura sara' adottata molto rapidamente, gli incidenti
stradali potrebbero diventare la quinta causa di decessi intorno
al 2030, ammonisce l'Oms.   Il dato di 1.240.000 morti in tutto il mondo del 2010 e'
simile a quello registrato nel 2007, sottolinea il rapporto
osservando che mentre 88 Stati sono stati capaci di ridurre il
numero di decessi sulle loro strade, lo stesso dato e' 
aumentato in 87 paesi. Nel frattempo - precisa l'Oms - il numero
dei veicoli immatricolati e' tuttavia cresciuto del 15 %. Per
gli autori dello studio, per ridurre la mortalita' sulle strade
e' necessario che un numero crescente di paesi adotti leggi che
coprono i cinque fattori di rischio sopra elencati.   Attualmente, 59 paesi (39% della popolazione mondiale) hanno
limitato la velocita' urbana a 50 km/h o meno, 89 paesi (66%)
hanno una legislazione globale sulla guida in stato di ebbrezza
che fissa il tasso di alcolemia a 0,05 % o meno, 90 paesi (77%)
hanno una legislazione sul casco e  111 paesi (69%) sull'uso
delle cinture di sicurezza. Infine, 96 paesi (32%) hanno una
legislazione sui dispositivi di sicurezza per i bambini. (ANSA).
