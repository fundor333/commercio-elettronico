#titolo Marijuana nel frigo, arrestati - Toscana
     (ANSA) - FIRENZE, 18 MAR - Tenevano la marijuana nel frigorifero
nascosta tra le verdure. Per questo un uomo e una donna di 50 e
45 anni, italiani, incensurati, sono stati arrestati dai
carabinieri per detenzione di sostanze stupefacenti ai fini di
spaccio. Nell'abitazione della coppia, una villetta in localita'
Antella nel comune di Bagno a Ripoli sono stati sequestrati un
etto di marijuana, nascosta nel frigo, un chilogrammo di hashish
occultato in un mobile sotto la televisione e materiale per
confezionare le dosi.
