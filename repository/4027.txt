#titolo Cites, accordo internazionale su commercio legname - Natura - Ambiente&Energia
 
            
            ROMA - Nuove protezioni per gli alberi in via d'estinzione: le
nazioni riunite al summit Cites (Convention on International
Trade in Endangered Species of Wild Fauna and Flora) di Bangkok,
 hanno emanato un nuovo accordo per disciplinare il commercio di
mogano, ebano e palissandro. 
   Dalle ricerche e' emerso come negli ultimi anni sia
fortemente aumentato lo sfruttamento di ebano in Madagascar e di
palissandro in Tailandia. I ricercatori, secondo quanto riporta
la stampa, hanno sottolineato sia che per alcune specie di ebano
presenti nell'isola africana non esistano piu' grandi alberi in
natura, sia che i palissandri sono diminuiti del 70%, passando
cosi' dai 300.000 individui del 2005 ai circa 80.000 nel 2011.    Achim Steiner, direttore esecutivo del programma ambientale
delle Nazioni Unite (Unep), ha rilevato che dalle stime
dell'Interpol e dell'Unep e' emerso come tra il 50% e il 90% del
disboscamento nei principali paesi tropicali di tutto il mondo
sia opera di bande criminali organizzate per un giro d'affari da
oltre 30 miliardi di dollari ogni anno. 
   Dati allarmanti che hanno portato le 178 nazioni presenti
alla conferenza ad  approvare all'unanimita' - per la prima
volta - un nuovo regolamento sul commercio internazionale di
legname.
