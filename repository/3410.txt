#titolo Vince il City, Liverpool a valanga - Calcio
Il Manchester City batte 2-0 il Fulham in un incontro della 23/a giornata di Premier League grazie ad una doppietta di Silva e si porta a quattro punti dallo United capolista, impegnato sul non facile campo del Tottenham domani, insieme con il derby Chelsea-Arsenal. Il Liverpool mette a segno il risultato più eclatante del sabato, battendo 5-0 il Norwich in casa, mentre l'unica vittoria esterna é stata colta dal Sunderland, 3-2 sul campo del Wigan, penultimo in classifica. La squadra di Mancini, al quarto successo di fila, ha ritrovato oggi uno dei grandi protagonisti del campionato scorso, che finora in questa stagione non aveva brillato. David Silva è andato in rete al 2' del primo tempo, approfittando di una respinta del portiere su conclusione di Dzeko, e ha raddoppiato al 24' della ripresa con un bel tiro angolato su assist di Tevez. Tutto facile, quindi, per il City, che ha visto anche nel finale il rientro di Samir Nasri, reduce da una squalifica, e Sergio Aguero, che era infortunato. Negli incontri giocati domenica, lo United capolista non e' andato oltre l'1-1 sul campo del Tottenham mentre il Chelsea ha battuto 2-1 l'Arsenal. 
 Risultati degli incontri della 23/a giornata di Premier League . 
 Liverpool-Norwich City 5-0 
Manchester City-Fulham 2-0 
West Ham-Queens Park R.1-1 
Wigan-Sunderland 2-3 
Swansea City-Stoke City 3-1 
Newcastle-Reading 1-2 
West Bromwich-Aston Villa 2-2 
Chelsea-Arsenal 2-1 
Tottenham-Manchester United 1-1 
Lunedì Southampton - Everton 
 Classifica : Manchester United 56; Manchester City 51; Chelsea 45; Tottenham 41; Everton 37; Arsenal, Liverpool e West Bromwich 34; Swansea City 33; Stoke City 29; Sunderland 28; West Ham 27; Norwich City 26; Fulham 25; Southampton 22; Newcastle 21; Aston Villa 20; Reading e Wigan 19; Queens Park R. 15.  
