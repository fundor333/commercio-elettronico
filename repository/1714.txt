#titolo Reggia Venaria per tutte le stagioni, ecco orari apertura - In Viaggio
  TORINO - La Reggia di Venaria e le sue mostre sono aperti dal martedi' al venerdi' dalle 9 alle 17 (ultimo ingresso 15.30); il sabato e la domenica dalle 9 alle 20 (ultimo ingresso 18.30). Lunedi' giorno di chiusura, tranne che nei giorni festivi, quando seguono l'orario di sabato e domenica. Soltanto il giorno di Capodanno l'apertura avviene a partire dalle 11. 
   La spettacolare mostra 'La Barca Sublime' e' aperta negli stessi giorni della Reggia con ingressi per massimo 140 persone ogni 40 minuti a partire dalle 9 (la biglietteria e' aperta dalle 8.30); ultimo ingresso alle 15.40 durante la settimana, alle 19 il sabato e la domenica. Restera' chiusa dal 3 giugno al 27 giugno. Dal 28 giugno al 12 gennaio 2014 seguira' gli orari di apertura della Reggia nell'ambito della mostra Gran Gala Reale. 
   I giardini, invece, sono aperti da martedi' a domenica con orari che variano durante la stagione: dalle 9 alle 19 a marzo e a ottobre; dalle 9 alle 20 da aprile a settembre; dalle 9 alle 17 negli altri mesi. Chiusura il lunedi' tranne i festivi con l'esclusione di Natale. 
   Il Teatro d'Acqua della Fontana del Cervo, nella Corte d'onore, riprendera' i suoi spettacoli dal lunedi' di Pasquetta, primo aprile, fino a domenica 13 ottobre. I giochi d'acqua si potranno vedere tutti i giorni (escluso i lunedi' non festivi di chiusura) alle ore 12; il sabato, la domenica e i festivi anche alle 20, con uno spettacolo completo della durata di mezz'ora con musica, movimenti d'acqua e luci.  
