#titolo Tabacci: 'Grande risultato di partecipazione' - Politica
Il grande risultato delle primarie del centrosinistra "é stata la partecipazione" e "l'affluenza così alta al voto è un dato politico di enorme rilevanza per il paese". Ne è convinto Bruno Tabacci, candidato di Italia Concreta, alle primarie del centrosinistra. 
 Parlamentare dell'Api e assessore al Bilancio del comune di Milano - incarico che da domani tornare a ricoprire a tempo pieno - Tabacci ha atteso i risultati elettorali nella sede del comitato elettorale in Corso Concordia a Milano, controllando le proiezioni sull'i-pad e attraverso i programmi televisivi. 
 Insieme a lui una trentina di sostenitori, che hanno organizzato la campagna elettorale per le primarie in Lombardia. Tabacci, che per ora preferisce non sbilanciarsi sui risultati delle primarie che per ora lo vedono attorno all'1%, che "questa attenzione raccolta dalla coalizione che fino a un anno era all'opposizione del governo Berlusconi rappresenta il segnale che gli italiani non hanno dimenticato chi è il responsabile della situazione difficile in cui versa il paese".  
