#titolo Tata Motors, Cyrus Mistry nominato presidente - I Protagonisti - Motori
  NEW DELHI - Tata Motors ha annunciato la nomina di Cyrus P.Mistry alla guida dell'azienda automobilistica indiana al posto di Ratan Tata che si ritirera' a fine anno. Lo riferisce un comunicato della societa' che e' partner di Fiat in India. 
L'avvicendamento avverra' il 28 dicembre quando Tata compira' 75 anni e, come stabilito, lascera' la guida dell'omonimo gruppo che spazia dal te' fino all'informatica.     Un anno fa uno speciale comitato aveva selezionato Mistry, 47 anni, figlio di uno dei maggiori azionisti e parente dello stesso Ratan Tata, che nei mesi scorsi ha gia' assunto la guida di diverse aziende del gruppo. Ad aprile era gia' entrato nel consiglio di amministrazione di Tata Motors.  
