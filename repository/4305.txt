#titolo Entro 2013 geotermico ai Campi Flegrei - Rinnovabili - Ambiente&Energia
  NAPOLI - Entro l'anno in corso partira' a Napoli il progetto pilota con la costruzione di un impianto trigenerativo che sfrutti l'energia geotermica prodotto dal sottosuolo dei Campi Flegrei. 
La notizia e' emersa a margine del convegno ''Ambiente, pace, geotermia, sviluppo e lavoro'', organizzato dal Comune di Napoli.  La centrale verra' costruita nella zona dei campi flegrei ''ma non nella zona di Bagnoli futura'', precisa Antonio Luongo, consigliere comunale a Napoli e delegato del sindaco De Magistris per l'energia. 
''Puntiamo - spiega Luongo all'ANSA - su un impianto pilota trigenerativo, integrato da altre fonti che in questo caso saranno il solare termodinamico e una biomassa liquida come il riciclo di oli vegetali o le coltivazione di alghe. Elementi tutti naturali''.  
