#titolo Csm nomina nuovo procuratore capo Busto - Lombardia
     (ANSA) - MILANO, 13 MAR - La procura di Busto Arsizio,
titolare dell'inchiesta su Finmeccanica ha un nuovo capo:
e' Gianluigi Fontana, ora sostituto pg a Milano. La sua nomina
al plenum del Csm e' passata a maggioranza. Su questa nomina
aveva acceso i riflettori proprio l'inchiesta su Finmeccanica
per il presunto interesse dell'ex presidente Giuseppe Orsi che,
per l'accusa, avrebbe voluto una nomina sollecita perche il
procuratore facente funzione Eugenio Fusco sarebbe stato troppo
''zelante'' nelle indagini.
