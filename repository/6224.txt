#titolo Istat: quasi meta' rifiuti Italia ancora in discarica - Rifiuti & Inquinamento - Ambiente&Energia
 
            
            ROMA - ''Quasi la meta' dei rifiuti urbani sono ancora smaltiti
in discarica''. A dirlo il rapporto dell'Istat 'Noi Italia. 100
statistiche per capire il Paese in cui viviamo', secondo cui
''nel 2010 il 46,3% del totale dei rifiuti urbani raccolti su
tutto il territorio nazionale, pari a 248,4 kg per abitante'',
e' finito in discarica. Questa ''quota diminuisce rispetto al
2009 del 3,2%'', pari a meno 15,7 kg pro-capite.    La gestione dei rifiuti 'spacca' il Paese: secondo l'Istat al
nord vanno in discarica poco piu' di 130 kg di rifiuti a testa
(25,9% raccolta nord-ovest, 23,5% nord-est); al Sud 327 kg per
abitante (pari al 66%); il valore sale a 379 kg per abitante
nelle regioni del Centro (circa il 62%). La regione che fa meno
uso della discarica e' la Lombardia (38,6 kg per abitante),
seguita dal Friuli-Venezia Giulia (73,8 kg). Le regioni
peggiori, con piu' di 400 kg pro-capite, sono invece Umbria,
Lazio, Liguria e Sicilia, dove si arriva a massimo di 483,3 kg
per abitante. Le maggiori riduzioni rispetto all'anno precedente
sono avvenute in Campania (-59,2 kg per abitante) e in Valle
d'Aosta (-50 kg).    Nel 2010 sono stati raccolti 537 Kg di rifiuti urbani per
abitante, 3,5 kg in piu' rispetto all'anno prima. Il 35,3% del
totale dei rifiuti viene avviato alla raccolta differenziata
(piu' 2% sul 2009). Il nord-est detiene il primato con il 52,7%.
