#titolo Cancellata scritta contro estorsione - Abruzzo
     (ANSA) - PESCARA, 13 MAR - Guerra a colpi di vernice sulla
saracinesca in via Vestina di un carrozziere di Montesilvano
(Pescara), che lunedi' scorso aveva lasciato la scritta ''chiuso
per estorsione'', prima di presentare una denuncia ai
Carabinieri: per due volte ignoti sono intervenuti di notte per
cancellare la scritta. Prima e' stata coperta la scritta per
intero; allora il carrozziere aveva scritto di nuovo la stessa
frase sull'altra saracinesca, ma la parola ''estorsione'' e'
stata coperta con vernice nera.
