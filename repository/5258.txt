#titolo Turchia, furto sensazionale Rubato ponte di 25 metri - Mondo
  ANKARA - Gli abitanti del villaggio di Golkuc, vicino a Kocaeli, nella Turchia occidentale, non credevano ai loro occhi uscendo di casa presto la mattina per andare nei campi: il grande ponte di ferro lungo 25 metri, 22 tonnellate di peso, che consentiva di superare il torrente che attraversa il villaggio era scomparso nella notte di lunedi. Secondo la stampa turca sembra che nessuno si sia accorto di nulla. Gli ignoti e abilissimi ladri stando alla polizia lo hanno tagliato a pezzi mentre i vicini tranquillamente dormivano, caricato sui camion e portato via, probabilmente per venderlo a peso. Stando a Zaman, potrebbero ricavarne circa 9mila euro. La costruzione del ponte aveva facilitato di molto la vita degli abitanti del villaggio. "Ora" si Ã¨ lamentato uno degli abitanti "ci tocca di nuovo arrotolarci i pantaloni e attraversare a piedi il torrente".  
