#titolo Caffe' e te' verde, ottime bevande anti-ictus - Alimentazione - Salute e Benessere
  ROMA - Bere caffe' regolarmente, o in alternativa te' verde, e' un'ottima azione anti-ictus. 
Lo rivela un maxi-studio unico nel suo genere svolto in Giappone su oltre 83 mila individui e pubblicato sulla rivista Stroke: Journal of the American Heart Association. 
E' emerso che chi beve regolarmente una delle due bevande ha un rischio-ictus ridotto del 20-30 per cento. 
Non e' escluso, ipotizza l'autore del lavoro Yoshihiro Kokubo del Centro Nazionale Nipponico Cardiovascolare e Cerebrale, che bere entrambe le bevande amplifichi ancora di piu' l'effetto anti-ictus di ciascuna dando una protezione rinforzata. 
Gli esperti hanno seguito i soggetti per 13 anni dividendoli in gruppi in base al loro consumo di te' verde o di caffe'. Pur considerando tutti i fattori inficianti l'attendibilita' del risultato (stili di vita dei volontari, eta' sesso etc), e' emerso che una tazza di caffe' al di' riduce il rischio ictus di circa il 20% e di ictus emorragico di oltre il 30%; lo stesso fattore di riduzione si ha consumando tre tazze di te' verde al di'. 
E' possibile che l'azione anti-ictus sia esercitata rispettivamente dall'acido clorogenico (antiossidante del caffe') e dalle catechine (antiossidanti con azione antinfiammatoria del te').  
Â   
