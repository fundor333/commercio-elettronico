#titolo Si' da Ue a mercato stabile rinnovabili - Speciali ed Eventi - Ambiente&Energia
     (ANSA) - BRUXELLES, 16 OTT - Oggi ,In un faccia a faccia tra i vari attori del modo dell'energia rinnovabile, la Commissione europea ha messo sul tavolo le sue future strategie. Durante un incontro organizzato  a Bruxelles dal gruppo Althensys sul tema ''L'industria globale dell'energia rinnovabile:strategie delle aziende e tendenze del mercato'' Jasmine Battista, del gabinetto Oettinger, ha sottolineato come l'aver reso obbligatorio i target da raggiungere nel 2020 ha dato una spinta sensibile al mercato delle rinnovabili. I paesi membri si sono attivati con nuovi strumenti legislativi per raggiungere gli obiettivi richiesti e la', dove si incontra qualche difficolta', l'esecutivo e' pronto a suggerire le politiche da seguire. Per evitare l'instabilita' di un mercato che, nonostante la crisi ha un grande sviluppo, Bruxelles e' contrario a misure retroattive  o al blocco dei sussidi accordati. Per il futuro non ci sono ancora certezze ne sul quanto, ne sull'obbligarieta' dei target per il 2030, si aspettano  gli obiettivi che saranno fissati per le emissioni di CO2. Sul tema degli aiuti, sulla necessita' della loro stabilita' e della loro prevedibilita' a lungo termine, hanno insistito gran parte degli oratori. L'industria infatti ha bisogno, come del resto il settore finanziario, di certezze, di un mercato stabile per investire. E se si vogliono raggiungere obiettivi nel 2020 gli investimenti vanno fatti ora, ha sottolineato Christian Kjaer,  amministratore delegato della lobby industriale dell'eolico(Ewea).E sempre a proposito dei sussidi nessuno parla mai del sostegno che viene invece dato ai carburanti fossili, ha ricordato Florian Klein direttore strategico di Abengoa Solar.  Agostino  Re Rebaudengo presidente dell'Aper ha spiegato che cio' ha delle ripercussioni anche sui profitti delle utilities. Quelle che si occupano di rinnovabili, ma anche di energie convenzionali ottengono maggiori profitti rispetto a quelle impegnate solo nel settore rinnovabile, proprio grazie alla presenza dei sussidi.  Altro punto cardine per lo sviluppo dell'industria delle rinnovabili e' un mercato interno dell'energia in Europa. La Commissione fara' una comunicazione in tal senso il mese prossimo, ha annunciato  la Battista. Benche' a tale proposito il dibattito sia in corso l'orientamento e' di non imporre un sistema unificato, ma di assicurare l'integrazione a livello europeo. E connesso con il mercato unico va il discorso delle infrastrutture da rendere intelligenti, ammodernare, costruire, collegare. Gli oratori hanno insistito sul  ruolo chiave che gioca tale aspetto per le rinnovabili e sulla necessita' che si  coinvolga non solo il mercato europeo, ma anche quello dei paesi vicini, del bacino del Mediterraneo. Matteo Codazzi, amministratore delegato del CESI, ha spiegato che non ci sono problemi di carattere tecnologico, ma piuttosto  di regolamentazione e finanziari. In un sistema in cui solo il 10% dell'energia viene trasportato dai vari corridoi vanno abbandonati gli approcci nazionali e tutte le iniziative devono convergere. Il settore delle rinnovabili , leader fino ad oggi in queste tecnologie, non poteva non abbordare il problema della concorrenza dei mercati stranieri: Stati Uniti, Cina, India, ma anche Brasile, Cile, Nord Africa. A tale proposito  il vice presidente di  Enel green Power,Ingmar wilheim,  ha parlato della necessita' di difendere una competitivita' leale e chiara. Ha inoltre spiegato l'importanza che possono svolgere in alcuni paesi anche le installazioni di energie rinnovabili di piccole dimensioni.   Carlo Corazza portavoce del Commissario per l'industria Tajani ha  chiarito come Bruxelles voglia intervenire per opporsi al declino dell'industria europea. Nell'ambito della nuova strategia industriale Ue vengono identificate una serie di politiche  da sviluppare che vanno nella direzione delle rinnovabili, dalla smart grid, agli edifici sostenibili, alle auto elettriche. Nel corso della conferenza Alessandro Marangoni, consulente strategico di Althesys, ha presentato l'ultimo studio fatto da Althesys .In un'analisi corredata da una serie di dati interessanti ha mostrato l'immagine di un'industria che sta cambiando rapidamente e che risente di tutta una serie di fattori, dalla crisi, alla produzione in eccesso , alla riduzione dei prezzi delle tecnologie e dei sussidi. Paolo Frank  ha presentato l' ultimo rapporto  IEA in cui si fa un'analisi dei vari fattori che incidono sul settore energetico paese per paese.  Frauke Thies,direttore politico dell'Epia ha spiegato che per il fotovoltaico  i prossimi due anni saranno cruciali con un calo della domanda e un eccesso di produzione. L'Aper ha rassicurato sul fatto che l'Italia, paese alle prese con problemi economici come la Spagna, sara' in grado di  rispondere ai requisiti 20, 20,20. Nessuna fonte energetica deve essere sacrificata,  ha detto, cio che e' importante e'  rispettare l'ambiente e produrre nel  modo piu' economico.  (ANSA).  
