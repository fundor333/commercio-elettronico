#titolo Moto, con nuove patenti si rischiano sanzioni ingiuste - Norme e Sicurezza - Motori
  ROMA - Con l'introduzione delle nuove patenti in programma sabato prossimo, quando entrera' in vigore la riforma del Codice della Strada, gli automobilisti e soprattutto i conducenti delle due ruote rischiano di subire ''sanzioni ingiuste'' in caso di licenza di guida non adeguata al tipo di veicolo. A lanciare l'allarme e' il portale tecnico della polizia locale www.poliziamunicipale.it, che evidenzia la mancanza del decreto che introduce aggiustamenti alla riforma. 
''Solo domani sera andra' in Gazzetta il provvedimento definitivo, e la polizia stradale avra' qualche ora per capire come comportarsi da sabato mattina'', rileva il direttore del portale, Stefano Manzelli. ''La questione e' di grande rilevanza, considerando che il decreto in arrivo modifica anche  l'impianto sanzionatorio''. 
Per chi circolera' in moto con la patente A1 al posto della A, ad esempio, il rischio e' quello di incorrere in sanzioni penali al posto della semplice multa, spiega Manzelli, che sottolinea: ''Se anche  domani sera si scioglieranno le ultime riserve, e' evidente che non tutti gli operatori potranno essere informati tempestivamente, con inevitabili ricadute anche sui cittadini''.  
