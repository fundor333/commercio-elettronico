#titolo Fanno sparire incassi hotel, denunciati - Sardegna
     (ANSA) - CAGLIARI, 14 MAR - In sette anni, secondo le
indagini di Carabinieri e Guardia di finanza, si sono
appropriati di almeno 300.000 euro in contanti, prelevati dagli
extra pagati dei clienti. Due addetti alla reception, un uomo e
una donna sardi di 47 e 42 anni, dipendenti di un noto albergo
quattro stelle di Cervinia, sono stati denunciati per
appropriazione indebita. Le Fiamme gialle hanno congelato tre
loro conti corrente, per un totale di 600.000 euro.
