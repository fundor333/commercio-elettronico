#titolo Ironia web, da marxisti-Tabacci a Equitalia - Politica
  di Francesco Carbone 
 Â ''Ma chi me lo doveva dire che Renzi mi faceva diventare bersaniano...?''. Tra dubbi esistenziali, provocazioni e ironie varie, esplode il dibattito sul web in vista del ballottaggio tra Bersani e Renzi di domani. Cosi' il 'popolo' del Pd, ma non solo, sembra riappropriarsi lentamente della rete, il media che ha fatto la fortuna di Beppe Grillo e del suo movimento.     L'attivita' maggiore e' chiaramente sui 'social' dove, oltre alle ironie, ci sono anche gli appelli ufficiali dei comitati organizzatori. Ma anche in questo caso, tra le risposte dei cybernauti, e' l'ironia a farla da padrone. 
 E meno ironicamente gli stessi candidati si 'twittano' messaggini distensivi, tipo quello di Renzi a Bersani per invitarlo a prendere un caffe' visto che sono tutti e due a Milano e 'svelenire' cosi' il clima. Ma subito dopo essere rimbalzata su Facebook la notizia del 'tweet' viene criticata dagli utenti: ''Renzi prima manda messaggi distensivi poi pubblica 10 post nei quali evidenzia le differenze con i bersaniani''. E giu' una valanga di 'mi piace', 'non mi piace piu' e commenti vari. 
 Il comitato Renzi, ad esempio, scrive su Facebook ''Se vince Renzi, fisco piu' equo. Basta con Equitalia debole con i forti e forte con i deboli''. Il post e' 'ipercliccato': 11.380 'mi piace' e 2.156 commenti. Molti dei quali pero', 'al vetriolo'. Tipo: ''vende fumo a tradimento, demagogo che non e' altro..'', oppure: ''Renzusconiano barzellettiere!!!''. Ma c'e' anche chi scrive: ''Io sono di destra, ma, spero che vinca lui (Renzi) perche' e' indignitoso sentire sempre che la loro politica e' contro Berlusconi, ma, la vostra dignita' dov'e'??? Bersani e' solo un pupo messo li' da D'Alema ed altri perche' in questo momento preferiscono stare alla finestra e comandare i fili dal di fuori. Vergognatevi soprattutto quando vi fate scudo degli operai, siete tutti uguali poveri NOI''. 
 Moltissimi anche i 'renziani' all'attacco tanto che l'argomento del post, cioe' Equitalia, intanto si perde. Ma non manca chi ci torna su con un gioco di parole: ''Ora di 'equo' c'e'... Eva-Q, in farmacia'', con riferimento alla supposta effervescente per chi ha problemi di stitichezza. 
 E mentre i tweet impazzano alcuni si organizzano in veri e propri 'gruppi d'ascolto'. E' il caso dei sostenitori di uno dei candidati del primo turno: il ''Kollettivo Marxisti per Tabacci'' particolarmente attivo su Facebook in questi giorni. Tabacci non e' notoriamente un 'comunista' di vecchia data ma i 'Compagni' del 'Kollettivo' amano mettergli in bocca slogan (chiaramente finti) rivoluzionari: uno e' ''Se arrivo a Palazzo Chigi nazionalizzo Google'', oppure ''Primarie: Tabacci, Renzi o Bersani? Irrilevante, per loro Siberia''. E non c'e' solo ironia sulla rete. Per Tabacci anche un poeta: ''Amiamo te. Tu che sei la luce, Colui che e' l'avvenire, Il verbo che ci induce, ..Alla lotta. Al reagire. Illumina il cammino. Per un italico Cremlino. I tuoi occhi di speranza, Per un futuro socialista, Rossa vittoria l'importanza, Nuovo condottier Marxista. E finiremo con gli abbracci, Amiamo te. Compagno Tabacci''.  
