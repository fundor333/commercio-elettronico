#titolo Live your Puglia experience - In Viaggio
  La Puglia c'e' per tutto l'anno ed e' un paradiso del turismo che mette al centro le passioni, gli interessi e le vocazioni della persona. E' quanto emerso nell'incontro 'Live Your Puglia Experience', che a Milano ha contraddistinto la partecipazione della Regione Puglia alla Bit 2013. E per vivere e condividere emozioni, scoprire colori, profumi e sapori ci sono 'Discovering Puglia' e 'Puglia Open Days', un ventaglio di proposte  per i turisti alla scoperta tutto l'anno di una Terra a volte inedita, sempre autentica e accogliente. 
 DISCOVERING PUGLIA  - E' un modo di viaggiare in Puglia, un programma di attivita' gratuite per i mesi non estivi, per i week end, i ponti, le festivita', che rappresenta anche un'opportunità per gli operatori turistici pugliesi da offrire gratuitamente ai propri clienti. Sono infatti oltre 600 le possibilita' per i turisti di vivere esperienze in Puglia, di quelle che poi si raccontano. Il programma (reperibile su  www.viaggiareinpuglia.it)  e' suddiviso in quattro aree: arte e cultura (itinerari insoliti e curiosi), natura e sport (avventura e divertimento), riti e tradizioni (fede e folklore per rivivere il passato) e campagna e sapori (masserie e cantine). 
 OPEN DAYS  – Long week end estivi tra giugno e settembre 2013 con i giovedi' dedicati all'enogastronomia fra cantine e masserie, i venerdi' targati natura nei parchi e nelle aree protette e i sabato dedicati alla visita di oltre 150   beni culturali. La formula e' la stessa dell'edizione 2012, che ha registrato oltre centomila visitatori in tre mesi. 
   LIVE YOUR PUGLIA EXPERIENCE  - La Puglia e' un luogo davvero speciale - spiega l'Assessore regionale al Turismo Silvia Godelli - in una striscia di terra stretta tra mare e collina, che affonda la sua storia e progetta il suo futuro nella luce del Mar Mediterraneo. Il viaggiatore si immerge in una successione di esperienze che non ha eguale. Un mare d'incanto, riti e devozioni popolari nelle grandi cattedrali romaniche e nelle chiese barocche, castelli, borghi medievali, grotte, trulli, archeologia, e poi masserie storiche, enogastronomia che cattura lo spirito oltre che il palato, e tanta, tanta calda ospitalita'. Abbiamo voluto questi due programmi per offrire al turista una esperienza totale, nel cuore dei nostri territori, perche' possa cogliere la cultura e la passione di un Sud magnifico nella autenticita' delle sue tradizioni e nella sua modernita'''. Il momento e' favorevole - e' emerso dall'incontro alla Bit - visto che la Puglia ha un'immagine molto positiva nell'universo dei viaggiatori italiani, che la definiscono  ''ospitale, genuina, gustosa, economica, divertente, salutare, da scoprire, luminosa, giovane, a misura di bambini, autentica'' (come emerge da un'indagine di Demoskopea commissionata dall'agenzia regionale del turismo 'Pugliapromozione').   ''La Puglia - commenta il direttore di Pugliapromozione, Giancarlo Piccirillo - e' una regione che sta vivendo una fase di forte sviluppo del proprio ciclo di vita turistico, ossia sta diventando nota all'immaginario dei piu' e si sta collocando nell'arena competitiva dei players del turismo mondiale, fra le destinazioni a forte vocazione di crescita. I suoi prodotti cavalcano tutte le aree del variegato sistema di offerta collocandosi sotto l'ombrello del mare e dell'enogastronomia''.  ''Constatiamo - sottolinea l'Assessore regionale alle Risorse Agroalimentari, Dario Stefàno - quanto il giacimento agroalimentare ed enogastronomico della Puglia costituisca un fattore di grande attrattivita' per i visitatori che raggiungono la nostra regione. Ed e' indubbio che anche la rete delle Masserie Didattiche contribuisca  in maniera  rilevante. Si afferma sempre di piu' il binomio vincente tra luoghi - con le relative proposte monumentali, artistiche, paesaggistiche – ed eccellenze gastronomiche ed enologiche. E' una evoluzione assai interessante che siamo impegnati ad accompagnare con iniziative rivolte ad un pubblico sempre piu' esigente e competente per trasmettere non soltanto il fascino di una Terra meravigliosa ma anche i valori di un mondo, quello rurale, per molti aspetti, ancora integro e autoctono''.   'Discovering Puglia' e 'Puglia OpenDays' coinvolgono in un grande sforzo organizzativo, oltre che gli Assessorati al Turismo, alle Risorse Agroalimentari e alla Qualità del Territorio della Regione Puglia, il Ministero dei Beni e delle Attività Culturali, l’Anci, la Conferenza Episcopale Pugliese, i Parchi nazionali e regionali, l’Unpli Pro Loco, il Movimento Turismo del Vino, Puglia in Masseria, Ens Puglia. Il viaggiatore puo' trovare il calendario delle attivita' con le modalita' di prenotazione sul sito  www.viaggiareinpuglia.it,  oltre che nei materiali in distribuzione nei gate di accesso, negli uffici  Informazione e Accoglienza Turistica, negli alberghi e sull'Agenda  Discovering Puglia distribuita alla Bit. Sul portale  www.pugliaevents.it  anche tutti gli eventi in Puglia nei 365 giorni dell'anno. 
    
