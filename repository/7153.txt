#titolo Alpinista russo disperso zona M. Bianco - Valle D'Aosta
     (ANSA) - AOSTA, 15 MAR - Un alpinista russo di circa 40 anni
risulta disperso da stamane sul massiccio del Monte Bianco nella
zona del Pavillon. E' stato l'uomo a dare l'allarme chiamando i
soccorsi nella tarda serata di ieri, ma le indicazioni fornite
non risultano chiare. Le ricerche, coordinate dalla Protezione
civile della Valle d'Aosta, sono scattate all'alba di oggi. Vi
partecipano le guide del soccorso alpino valdostano e del Sagf
delle fiamme gialle di Entreves.
