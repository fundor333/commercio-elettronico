#titolo Trasporti: D'amico Intl, torna utile in quarto trimestre  - Shipping e Cantieri - Mare
  Â (ANSA) - ROMA, 28 FEB -  D'Amico International Shipping  torna all'utile (1 milione di dollari), dopo 14 trimestri, negli ultimi tre mesi del 2012. E' quanto si legge in una nota secondo cui ''a conferma del trend, nei primi mesi del nuovo anno, DIS ha migliorato le proprie performance di mercato, ottenendo, nel mese di gennaio 2013, ritorni medi giornalieri ulteriormente in crescita''. 
 Per il 2012 la societa', attiva nel trasporto marittimo su scala internazionale, ha riportato una perdita netta di 106 milioni di dollari dovuta in parte alla svalutazione della flotta per 85 milioni effettuata alla fine del primo semestre dell'esercizio. 
 D'Amico ha concluso nel mese di dicembre un aumento di capitale che e' stata interamente sottoscritto dal mercato. L'operazione e' finalizzata allo sviluppo della flotta in previsione di una ripresa del mercato dello shipping. 
 DIS ha avviato nel corso del secondo semestre 2012, il proprio piano di crescita stipulando contratti per l'acquisto di 2 nuove navi 'ECO' Handy e 4 nuove navi 'ECO' MR product/chemical tankers.(ANSA).  
