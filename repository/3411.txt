#titolo Dakar: De Rooy buca, nei camion Iveco scivola al 4/o posto - Speciali - Motori
  TORINO - Nona tappa sfortunata per l'Iveco, che alla Dakar scivola dal primo al quarto posto della classifica generale (categoria trucks). Colpa di una foratura e di alcuni problemi tecnici, che hanno costretto l'Iveco Powerstar di Gerard de Rooy a fermarsi per essere assistito dai tecnici. 
Dopo la giornata di riposo di domenica, la ripresa della gara é stata dunque sfavorevole a de Rooy, seguito con un po' di distacco dai compagni di squadra: l'olandese Kuipers è nono, l'italiano Biasion quindicesimo. 
La gara, comunque, è ancora lunga e Iveco può ancora recuperare il distacco. "Sarà una settimana intensa - commenta de Rooy - e sarà importante non commettere errori". A cominciare da oggi, con la decima tappa, 350 chilometri da cordoba a La Rioja. Una prova speciale che alterna zone boschive e passaggi tortuosi a tratti più veloci. 
Al termine della prova, i piloti dovranno poi affrontare un trasferimento di quasi trecento chilometri per arrivare al bivacco.   
