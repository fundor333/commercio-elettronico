#titolo Contro mal di testa? Antidoto potrebbe essere sesso - Sanit√† - Salute e Benessere
     (ANSA) - ROMA, 5 MAR - Il miglior antidoto contro il mal di
testa? Potrebbe essere il sesso. A rivelarlo e' una ricerca
tedesca  pubblicata sulla rivista Cephalalgia, edita dalla
Societa' internazionale delle cefalee. Per arrivare a questa
conclusione, che smentirebbe la classica frase ''Stasera no, ho
mal di testa'' utilizzata spesso per sottrarsi alle avances del
proprio partner,  i neurologi dell'Universita' di Munster hanno
esaminato 400 pazienti con emicrania e cefalea a grappolo che
erano in cura da piu' di due anni.    Tra quelli che avevano  avuto rapporti sessuali durante un
attacco di mal di testa , oltre la meta' hanno  riferito che i
sintomi risultavano alleviati. In un caso su cinque, poi, il mal
di testa risultava del tutto scomparso, tanto che sopratutto gli
uomini hanno spiegato di ''utilizzare il sesso come terapia''.  
   Diverse le ipotesi fatte per spiegare questi risultati: una
delle piu' accreditate, spiegano gli studiosi, e' che durante
l'attivita' sessuale avviene un rilascio di endorfine,
antidolorifici naturali del nostro corpo, che agiscono sul
sistema nervoso riducendo o eliminando del tutto i sintomi del
mal di testa.    ''La maggior parte dei pazienti con emicrania o cefalea a
grappolo non hanno attivita'  sessuale durante gli attacchi di
mal di testa - concludono gli studiosi- ma i nostri dati
suggeriscono, tuttavia, che il sesso puo' portare a un
alleviamento dei sintomi o alla loro scomparsa''.(ANSA).
