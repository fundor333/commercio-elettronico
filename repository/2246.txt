#titolo A rapinatore Conad 16 mesi ai domicili - Valle D'Aosta
     (ANSA) - AOSTA, 12 MAR - Su disposizione della procura, la
squadra mobile della questura di Aosta ha eseguito una misura di
detenzione domiciliare nei confronti di Luca Russo, di 31 anni,
torinese, che deve scontare un anno e quattro mesi di
reclusione. Russo, nel marzo del 2012, a volto coperto e con una
pistola giocattolo, tento' una rapina, sventata da un coraggioso
cassiere, al supermercato Conad di Sarre. Venne poi arrestato
dalla polizia.
