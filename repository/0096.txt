#titolo Paolo De Castro - I protagonisti - Terra&Gusto
  Paolo De Castro è nato a San Pietro Vernotico, in provincia di Brindisi il 2 febbraio 1958.  Attualmente e' Presidente Commissione agricoltura e sviluppo rurale Parlamento europeo, al secondo mandato. 
Ex ministro dell'Agricoltura, e' accademico ordinario dell'Accademia Nazionale dell'Agricoltura di Bologna, dell'Accademia Economico Agraria dei Georgofili di Firenze, dell'Accademia Agraria di Pesaro e dell'Accademia Nazionale di Treja.    Da sempre impegnato sui temi della politica europea e agroalimentare, ha presieduto dal 2001 al 2004, in qualità di Presidente,  l'Istituto di Studi Economici "Nomisma".  
De Castro è stato ed è uno dei maggiori protagonisti delle politiche nazionali ed europee per il sistema agroalimentare e i territori rurali. Considerato il "padre italiano" di Agenda 2000, la grande riforma comunitaria della politica agricola che ha dato forma all'intervento comunitario per lo sviluppo rurale, si è distinto per il suo impegno europeo anche in qualità di Consigliere speciale del Presidente della Commissione Europea Romano Prodi, contribuendo in maniera significativa anche alla riforma di medio termine della politica agricola comunitaria portata avanti dall'allora Commissario Franz Fischler.  E' autore di oltre 100 pubblicazioni scientifiche, molte delle quali dedicate all'analisi e alle prospettive della politica europea. Tra i suoi ultimi lavori editoriali, il libro 'Corsa alla terra'.  
