#titolo Pioggia di meteoriti in Russia, è la scia tipica di un asteroide - Spazio & Astronomia - Scienza&Tecnica
  Le immagini della pioggia di meteoriti che stanno circolando su Internet ''mostrano una scia che sembra caratteristica dell'impatto di un asteroide'', osserva l'esperto di meccanica celeste Andrea Milani, dell'universita' di Pisa e responsabile del gruppo di ricerca NeoDyS, che calcola le orbite degli asteroidi vicini alla Terra. E' quindi probabile che a causare la pioggia di meteoriti sia stato l'impatto di un asteroide, naturalmente diverso da 2012 DA14, e probabilmente piu' piccolo di questo. 
Fra la pioggia di meteoriti e il passaggio dell'asteroide non può esserci alcuna relazione, ha proseguito Milani, perché tra i due fenomeni c'é una distanza di 24 ore. Per avere un'idea di che cosa significhi questo intervallo di tempo, ha proseguito, basti pensare che "in un'ora un asteroide può percorrere un milione di chilometri". Le 24 ore che separano i due venti si traducono quindi in una notevole distanza nello spazio. "Per questo motivo - rileva - non c'é alcuna regione di pensare ad un nesso tra i due eventi". 
Le immagini mostrano una scia luminosa, una lunga traccia discontinua che si allarga e si restringe, interrotta da piu’ esplosioni. "Una scia del genere é provocata da un oggetto che scarica parte della sua energia frammentandosi", prosegue l'esperto. I frammenti più grandi a loro volta si spezzano, generandone altri. E' così che un asteroide che eplode nell’impatto con l'atmosfera terrestre si trasforma in una pioggia di meteoriti. 
Nessuno aveva visto arrivare l'asteroide responsabile della grande esplosione e della pioggia di meteoriti che ha investito la regione degli Urali e la Russia centrale perche' non c'e' un sistema di sorveglianza efficace per individuare i piccoli asteroidi che si avvicinano alla Terra, chiamati Neo (Near Earth Objects). ''Attualmente non ne conosciamo nemmeno l'1%'', osserva Milani. 
Anche oggetti delle dimensioni dell'asteroide 2012 DA14 sono quasi sconosciuti. ''La scoperta di 2012 DA14 e' stata del tutto casuale'', dice Milani. ''Abbiamo avuto la fortuna di scoprirlo, ma e' stata una scoperta al limite delle possibilita' offerte dagli strumenti oggi disponibili''. Secondo l'esperto e' percio' ''necessario un sistema di sorveglianza e di allerta per evitare di essere colti di sorpresa''..  
