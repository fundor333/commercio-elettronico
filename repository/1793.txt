#titolo Con cambiamenti clima nell'artico a rischio volpe e lemmo - Clima - Ambiente&Energia
  ROMA - I mammiferi artici potrebbero essere positivamente influenzati dai cambiamenti climatici, a patto che riescano ad adattare il loro habitat geografico. E per alcuni di loro, come la volpe artica e il lemmo, sara' molto difficile farlo. E' quanto rivela uno studio dell'Universita' di Umea, in Svezia, che analizza il possibile impatto dei cambiamenti climatici sui mammiferi che vivono nell'Artico e nelle terre sub-artiche dell'Europa settentrionale nei prossimi settant'anni. 
I ricercatori hanno costruito un modello della distribuzione delle specie, scoprendo che la maggior parte dei mammiferi non soffrira' dei cambiamenti previsti da qui al 2080. ''Questo, pero', si verifichera' solo a condizione che tali specie possano raggiungere zone con un clima adatto a loro'', ha spiegato Christer Nilsson del dipartimento di Ecologia e scienze ambientali dell'Universita' di Umea. ''E' altamente improbabile che tutti i mammiferi siano in grado di farlo, anche per colpa della maggiore frammentazione dei loro habitat causata dall'uomo''. Queste specie, tra cui la volpe artica e il lemmo,  ''ridurranno l'estensione della loro distribuzione''. 
Sempre secondo lo studio, pubblicato sulla rivista 'Plos One', anche se i cambiamenti climatici non impatteranno in modo negativo sulla maggior parte dei mammiferi artici e sub-artici, la variazione nel mix delle specie presenti sul territorio potrebbe comportare gravi conseguenze. ''In futuro i grandi predatori coesisteranno sempre di piu', e cio' potrebbe costituire una minaccia per le prede, anche per quelle che attualmente sono classificate come 'a rischio minimo' dall'Unione internazionale per la conservazione della natura'', scrivo gli autori. 
Il lupo grigio e l'orso bruno andrebbero coesistere in un'area piu' ampia dell'Europa sub-artica, e a farne le spese sarebbero le prede comuni come il capriolo. La popolazione dei caprioli, quindi, potrebbe ridursi, per il semplice fatto che ''una parte maggiore del loro habitat geografico sara' occupata da questi grandi predatori e una parte minore ne sara' libera''.  
