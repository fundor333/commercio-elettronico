#titolo Viabilita': A4; chiusura per lavori terza corsia - Autovie Venete
     (ANSA) - PALMANOVA (UDINE), 26 DIC - L'Autostrada A4 sara'
chiusa, solo in direzione Trieste, dalle ore 22.00 di giovedi'
27 alle ore 5.00 di venerdi' 28 dicembre, per lavori riguardanti
il primo lotto - Quarto D'Altino -  San Dona' di Piave - della
terza corsia. I lavori, che consisteranno nella stesura di
segnaletica orizzontale e nella manutenzione degli asfalti,
richiederanno la chiusura del tratto compreso tra
l'interconnessione A4/A27 in localita' Mogliano sul Passante di
Mestre e il casello di Meolo Roncade.    Chi arriva dal Passante di Mestre, ed e' diretto verso
Trieste, potra' proseguire sulla A27 fino a Conegliano e poi
dalla A28 fino a Portogruaro; chi arriva invece dalla
tangenziale di Mestre, potra' proseguire attraverso il raccordo
con l'aeroporto Marco Polo e la strada statale 14 e rientrare in
A4 dal casello di San Dona' di Piave. (ANSA).
