#titolo Energia: De Vincenti, Ue non riveda piani su biofuel - Altre news - ANSA Europa
     (ANSA) - BRUXELLES, 22 FEB - ''Sulla proposta di direttiva
dei biocarburanti condividiamo l'esigenza europea di incentivare
il passaggio verso i biocarburanti di seconda generazione che
hanno due pregi importanti, ovvero, minori emissioni e non
sottraggono terreni agli usi agricoli alimentari. Ma abbiamo
sollecitato la Commissione a non rivedere in senso peggiorativo
la regolazione per gli investimenti gia' fatti nei biocarburanti
di prima generazione, perche' avrebbe un significato negativo
per gli investitori'', lo ha detto il sottosegretario Claudio De
Vincenti al termine del consiglio energia Ue che si e' tenuto a
Bruxelles. (ANSA)
           
