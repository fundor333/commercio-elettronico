#titolo Rifiuti: a giudizio ex sindaco Cammarata - Sicilia
     (ANSA) - PALERMO, 12 MAR - Il gup Giangaspare Camerini ha
rinviato a giudizio l'ex sindaco di Palermo Diego Cammarata e
altre 10 persone, tra cui gli ex vertici dell'Amia, per disastro
ambientale, avvelenamento di acque, discarica abusiva, traffico
di rifiuti e abuso d'ufficio. Il procedimento nasce da
un'inchiesta sulla discarica di Bellolampo. Il processo
comincera' il 19 giugno davanti alla quarta sezione del
tribunale.
