#titolo Piastrine artificiali per bloccare le emorragie - Biotech - Scienza&Tecnica
  Sono state sviluppate piastrine artificiali in grado di arrestare emorragie: una volta iniettate, migliorano il processo di cicatrizzazione, rendedolo più rapido. Gli autori della ricerca, dell'Istituto di Tecnologia della Georgia, (Usa), hanno presentato i primi risultati ottenuti sui topi nel convegno annuale dell'Associazione Americana per l'Avanzamento delle Scienze (Aaas), a Boston. 
Le piastrine, dette anche trombociti, sono  corpuscoli presenti nel sangue il cui compito è  limitare le perdite ematiche a seguito di un taglio o una lesione dei tessuti. Cercando di imitarne il funzionamento, i ricercatori statunitensi hanno realizzato piastrine artificiali che possono essere iniettate e migliorare il compito delle piastrine 'naturali' di circa il 30%.  
Le particelle sinterizzate, larghe appena un micrometro (circa un decimo della dimensione dei globuli rossi), una volta in circolo individuano l'area danneggiata e promuovono la creazione di una sottile pellicola in grado di limitare la perdita di sangue.  
Le  piastrine artificiali state testate finora solamente sui topi, ma i buoni risultati ottenuti potrebbero portare a breve la sperimentazione anche sull'uomo. Le possibili applicazioni, come spiegano gli stessi ricercatori, potrebbero interessare i soldati impegnati nei campi di battaglia ed i ricercatori hanno in programma la realizzazione di kit di piastrine in dotazione all'esercito statunitense.  
