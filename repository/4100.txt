#titolo Eurogruppo: Gargani(Udc),Dijsselbloem confermi linea dialogo - Economia e lavoro - ANSA Europa
     (ANSA) - BRUXELLES, 22 GEN - Il neopresidente
dell'Eurogruppo, l'olandese Jeroen Dijsselbloem, deve portare
''avanti con convinzione la linea improntata al dialogo e
all'ascolto promossa dal predecessore Juncker''. E' l'auspicio
espresso dal capodelegazione dell'Udc all'Europarlamento
Giuseppe Gargani. All'uscente Jean-Claude Juncker, secondo
l'eurodeputato ''va infatti riconosciuto il merito di aver
traghettato l'Eurogruppo attraverso questa lunga crisi
presiedendo con successo ad una non sempre facile sintesi tra
interessi e rivendicazioni nazionali divergenti, tra gli sforzi
sul fronte del consolidamento fiscale richiamati dai paesi
membri del Nord e gli appelli alla solidariet√†a' domandati da
quelli del Sud''. La speranza e' quindi che Dijsselbloem, ''a
dispetto delle critiche che lo dipingono come un 'fanatico' del
rigore, confermi il pragmatismo, l'ampiezza di vedute e la fede
nella cultura del consenso che hanno caratterizzato gli otto
anni della presidenza'' del premier lussemburghese.(ANSA).
