#titolo Maro': Ue,soluzione attraverso negoziato - Mondo
     (ANSA) - BRUXELLES, 15 MAR - ''L'Unione europea prende nota
delle discussioni in corso tra India e Italia e continua a
sperare che una soluzione consensuale possa essere trovata
attraverso un negoziato''. Lo ha detto un portavoce della
rappresentante per la politica estera Ue, Catherine Ashton. Ieri
l'ambasciatore Ue a New Dehli, Joao Cravino, era stato invitato
nella sede del ministero degli Esteri indiano ''per mettere al
corrente l'ambasciatore europeo delle spiegazioni sulla
posizione dell'India'' sulla vicenda.
