#titolo De Magistris: Ingroia? 'E' una bella persona' - Politica
NAPOLI - "Ingroia è una bella persona e come lui ce ne sono tante. Ben vengano queste disponibilità ". Così il sindaco di Napoli Luigi de Magistris ha commentato l'ipotesi che il magistrato - presente sabato all'assemblea del Movimento arancione svoltasi a Roma - possa scendere in campo alle prossime elezioni politiche. 
 Dal sindaco l'invito a "evitare di concentrare l'attenzione su una singola persona perché - ha spiegato - deve essere una campagna elettorale con tante storie di uomini e donne da Nord a Sud che vogliono contribuire a far uscire l'Italia da questa situazione difficile". Dal sindaco l'auspicio che al Movimento arancione possano aderire "tante persone dalla schiena dritta per liberare il Paese dalle cricche, dai poteri forti e dalle mafie".  
