#titolo Il Nobel per la fisica ai pap√† degli orologi atomici - Fisica e  Matematica - Scienza&Tecnica
  Le ricerche condotte dall'americano David J. Wineland e dal francese Serge Haroche sono nate nell'ambito di una disciplina complessa come la fisica quantistica, ma hanno portato in pochi anni ad applicazioni importanti per la vita quotidiana, come gli orologi atomici che regolano i sistemi di navigazione satellitare. 
Wineland, 68 anni, lavora nell'Istituto statunitense per gli Standard e la tecnologia (Nist); il francese Serge Haroce, anche lui 68 anni, insegna Fisica quantistica al College de France. 
Entrambi hanno gettato le basi che permettono di misurare e manipolare singoli sistemi quantistici.    Altre applicazioni importanti sono in arrivo, come la realizzazione dei  computer quantistici , ossia di computer molto piu' potenti ed efficienti di quelli attuali.  
Lavorando in modo del tutto indipendente, Haroche e Wineland hanno messo a punto tecniche per misurare e manipolare singole particelle. Grazie ad esse e' diventato possibile osservare direttamente singole particelle senza distruggerle un traguardo che a molti sembrava impossibile da raggiungere.  La difficolta' maggiore era nel fatto che quando si scende al livello delle singole particelle di luce o di materia le leggi della fisica classica cessano di esistere per lasciare il campo alle leggi della fisica quantistica. 
Per questo le loro ricerche hanno aperto la porta ad una nuova era della sperimentazione nell'infinitamente piccolo.  
