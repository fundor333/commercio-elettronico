#titolo Presentato progetto di restyling porto turistico di Chiavari - Nautica e Sport - Mare
  (ANSA) - CHIAVARI (GENOVA), 31 GEN - Ci vorra' ancora qualche anno ma alla fine il porto turistico di proprieta' del Comune di Chiavari e gestito da  ''Marina Chiavari''  sara' piu' vicino alla citta'. Presentato dal presidente Arnaldo Monteverde e dal sindaco Roberto Levaggi il progetto preliminare di arredo urbano e sistemazione della piattaforma del lungomare che avra' un costo di circa 600 mila euro, prima ci sara' la messa in sicurezza dei locali commerciali (300 mila euro) e ancora 500 mila euro di lavori per il dragaggio del fondale. Poi l'ultimazione degli attuali lavori di ampliamento che porteranno l'approdo chiavarese a superare i 600 posti barca. (ANSA).  
