#titolo Ricerca staminali e' appena all'inizio - Scienza e Medicina
     (ANSA) - ROMA, 13 MAR - Sono trascorsi anni di ricerche ma la
ricerca sulle cellule staminali sta muovendo adesso i primi
passi e la strada da fare prima che porti a delle terapie e'
ancora molto lunga. Unica eccezione le ustioni della pelle e
della cornea. Ne sono convinti gli esperti riuniti a Riva del
Garda (Trento), nel convegno dei ricercatori Telethon. ''Le
cellule staminali sono un campo da esplorare ancora per il
97%'', dice Elena Cattaneo,  direttrice del Laboratorio cellule
staminali dell'un. di Milano.
