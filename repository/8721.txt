#titolo Rinnovabili:Europa prima in investimenti; ok Paesi emergenti - Speciali ed Eventi - Ambiente&Energia
  Le energie rinnovabili sono sempre piu' globali. Le tecnologie verdi fanno infatti passi da gigante nei Paesi emergenti ma l'Europa e' ancora leader negli investimenti. Questo, in sintesi, quanto emerge dall'Irex International report di Althesys sulle 50 aziende al top a livello mondiale nelle rinnovabili, presentato nella sede del Gse.    In base al rapporto, gli investimenti in Europa segnano quota 45,1%, (seguono gli Stati Uniti) ma in Cina, India, Sudamerica e Sudafrica le rinnovabili registrano un exploit con un 20% (19,4%) delle operazioni totali (572 quelle del 2011) che si registrano nei Paesi emergenti; un ''cambio della geografia'' delle fonti verdi con ''un valore che e' destinato ad aumentare''. Il mercato cinese – gia' primo nell'eolico – inizia ''a puntare forte anche sul fotovoltaico: per fatturato, due delle prime tre posizioni dello scacchiere solare internazionale sono occupate da aziende del gigante asiatico''. L'unica italiana tra le prime 50 aziende per rinnovabili a livello mondiale e' Enel Green Power.  
