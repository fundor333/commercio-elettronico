#titolo Consorzio, cambiamento climatico ok per successo Amarone - Speciali - Terra&Gusto
  VERONA - Il cambiamento climatico, avviatosi nel 1994 e accentuatosi dal 2001, ''ha favorito il successo dell'Amarone che ha visto crescere un buon potenziale qualitativo''. Parola di enologo, nonche' del vice presidente del Consorzio per la Tutela dei vini Valpolicella Daniele Accordini, che, all'Anteprima Amarone 2009, ha sottolineato come l'annata 2009 si presenti con un livellamento medio verso l'alto, con una annata giudicata ''ottima'' e in alcune situazioni ''eccellente''.  
    
Prima del 1986, ha poi precisato Accordini, l'Amarone non godeva di questo sucesso, perche' aveva bisogno di molto piu' caldo per sviluppare la propria carica polifenolica. Questo riscaldamento da global warning ha invece consentito un salto in termini di maturazione. Piace di piu', e a cio' hanno contribuito la ricerca sui cloni, moderne tecniche di appassimento assistito e in cantina, insieme al cambiamento dei gusti del consumatore. L'Amarone - ha sottolineato Accordini - piace in tutto il mondo perche' e' uno dei pochi a unire potenza e eleganza. E il 2009 si caratterizza nell'esaltazione della morbidezza. L'annata piu' calda ha inolte diminuito le differenze tra una vallata e l'altra, portando un generale una maggiore qualita' nelle uve dal colture di alta collina, quelle piu' avvantaggiate durante l'estate siccitosa''.  
