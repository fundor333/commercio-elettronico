#titolo La sfida di Alemanno, azzerare i rifiuti a Roma per il 2020 - Rifiuti & Inquinamento - Ambiente&Energia
 
            
            ROMA - Arrivare a rifiuti zero nel 2020, chiudere il discorso
inceneritori e passare alla differenziata, al recupero e al
riciclo. La delibera di iniziativa popolare presentata
dall'associazione Zero Waste Lazio e' stata sottoposta
all'analisi di Paul Connett, professore di chimica e
tossicologia e tra i fondatori della strategia Rifiuti Zero,
durante un incontro in Campidoglio con il sindaco di Roma,
Gianni Alemanno, e il presidente di Ama, Piergiorgio Benvenuti. Il sindaco ha riferito che ''e' stata presentata una delibera
che propone il metodo dei 'rifiuti zero' per la citta' di
Roma'': la delibera realizzata dall'associazione verra'
riscritta dall'amministrazione e, in particolare, dal presidente
della commissione Ambiente, Andrea De Priamo, dall'Ama e dai
comitati ''creando cosi' un osservatorio che monitori tutti i
meccanismi di riciclo e di trattamento dei rifiuti. L'obiettivo
e' arrivare a rifiuti zero nel 2020''. In pratica, si vuole adattare la strategia di Connett sul
territorio di Roma. ''Per arrivare a rifiuti zero - ha spiegato
Connett - serve una responsabilita' industriale e della
comunita' che deve impegnarsi nel riciclo, riutilizzo e
riduzione della quantita' di rifiuti anche con il metodo di
porta a porta. Il piano prevede 10 tappe di cui la piu'
importante e' la numero 8 che impone la creazione di un centro
per il trattamento della frazione residua e di un centro di
ricerca''.
