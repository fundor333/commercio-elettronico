#titolo Bilancio: Pittella e Sartori, intesa da bocciare - La voce degli Eurodeputati - ANSA Europa
  BRUXELLES - Il Parlamento Ue non puo' farsi mettere ''i  piedi in faccia '' dal Consiglio europeo: se l'accordo sul bilancio raggiunto la settimana scorsa non verra' modificato, gli eurodeputati lo bocceranno. E' quanto ha affermato il vicepresidente dell'Europarlamento,  Gianni Pittella  (Pd), che ha chiesto di ''aumentare i fondi complessivi del bilancio'' e di ''rimpinguare'' i fondi relativi alle politiche destinate alla coesione, all'agricoltura e alla ricerca. 
   
 Una posizione simile e' stata espressa dalla presidente della commissione Industria del Parlamento Ue, Amalia Sartori (Pdl), secondo cui l' intesa sul bilancio  ''non tutela minimamente gli interessi dei cittadini e non garantisce quel livello d'investimenti necessario ad aiutare la ripresa economica''. 
   
    
