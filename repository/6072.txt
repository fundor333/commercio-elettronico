#titolo Nucleare: Ue rafforza sanzioni a Corea Nord - Altre news - ANSA Europa
     (ANSA) - BRUXELLES, 18 FEB - L'Unione europea ha deciso di
inasprire le sanzioni contro la Corea del Nord, in segno di
protesta per il test nucleare condotto da Pyongyang la settimana
scorsa. Il consiglio dei ministri degli esteri ha aggiunto una
serie di nomi alla lista delle persone cui e' proibito
l'ingresso nel territorio dell'Unione Europea e per le quali cui
e' stato disposto il congelamento dei beni.    Il test nucleare del 12 febbraio scorso e' definito ''una
seria minaccia alla pace e alla sicurezza internazionali e nella
regione''. La Ue ha percio' deciso, e' scritto nelle conclusioni
del Consiglio Esteri, di ''rafforzare ulteriormente le
sanzioni'' contro la Corea del Nord ''adottando misure autonome
aggiuntive a quelle contenute della Risoluzione 2087 del
Consiglio di Sicurezza delle Nazioni Unite''.    Le misure riguardano anche il divieto di commercio di armi
convenzionali e ''di esportazione in Corea del Nord di alcuni
materiali chiave per il settore dei missili balistici'', oltre a
restrizioni finanziarie. Inoltre sono previste misure per
impedire l'arricchimento dell'uranio. (ANSA).
