#titolo Petkovic: 'Lazio convincente'  - Speciali
"Con L'Udinese abbiamo fatto una grande prestazione. Non era facile dopo il rigore sbagliato tenere questo ritmo per 90 minuti. Abbiamo lasciato all'Udinese poco spazio e abbiamo vinto con merito. Se continuiamo così possiamo giocare sempre per vincere". Il tecnico della Lazio, Vladimir Petkovic, si gode il 3-0 rifilato in serata all'Udinese che rilancia la Lazio nei piani alti della classifica e la porta a due punti dalla terza posizione occupata da Fiorentina e Inter. "Forse è la Lazio più convincente - rileva il bosniaco - perché abbiamo rischiato poco e dominato. Sono molto contento, complimenti ai miei ragazzi. In certi frangenti somiglia tanto alla mia Lazio, sono contento per come ci muoviamo ma abbiamo ancora dei margini di miglioramento: dobbiamo continuare a crescere per arrivare dove vogliamo arrivare". Guai però a parlare di scudetto. "Sono sicuro che la Lazio può ottenere tantissimi punti, ma dobbiamo pensare partita dopo partita. Il campionato è così noi abbiamo avuto una flessione qualche settimana fa, ora ci sono altre squadre che soffrono ma queste sette squadre lotteranno sino alla fine". "Ma quale scudetto - dribbla il presidente Lotito -. Noi dobbiamo lavorare come stiamo lavorando, Poi vedremo dove siamo". Il successo dei friulani, 'vendica' anche il fatto che nelle ultime due stagioni i bianconeri di Udine si sono qualificati in Champions ai danni proprio della Lazio."Non potevamo non fare bene contro di loro - ammette Hernanes a Sky -. Per due anni ci hanno mandato fuori dalla Champions League e oggi nella nostra testa è come una rivincita.Si è rivista la Lazio brillante di un mese fa, ci siamo ripresi, abbiamo fatto una buona sequenza dopo la vittoria nel derby, un pareggio a Torino e adesso siamo tornati a vincere in casa. Era quello che volevamo per poter raggiungere quelle che erano sopra. Dobbiamo continuare così, lavorando e cercando sempre di migliorare". "Avevamo un conto in sospeso nelle scorse stagioni - gli fa eco Candreva su Lazio Style Radio -, ma era importante vincere quest'anno. Abbiamo meritato la vittoria, ma ora pensiamo al Parma, sarà una partita dura come tutte". 
 Questi i risultati della 14/a giornata di serie A: Palermo-Catania 3-1 
Atalanta-Genoa 0-1 
Chievo-Siena 0-0 
Pescara-Roma 0-1 
Sampdoria-Bologna 1-0 
Torino-Fiorentina 2-2 
Milan-Juventus 1-0 
Cagliari-Napoli 0-1 Parma-Inter 1-0 
Lazio-Udinese 3-0 
 Classifica del campionato di calcio 
Juventus 32;  
Napoli 30; 
Inter e Fiorentina 28;  
Lazio 26; 
Roma 23;  
Catania 19;  
Milan e Atalanta (-2) 18;  
Parma 17;  
Udinese, Cagliari e Sampdoria (-1) 16; 
Torino (-1) 15;  
Palermo 14;  
Genoa e Chievo 12;  
Siena (-6), Bologna e Pescara 11.  
