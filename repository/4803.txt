#titolo Volkswagen, suv sette posti diesel ibrido in puro stile Usa - Prove  e Novit√† - Motori
  Detroit - Volkswagen ha scelto proprio il Paese in cui sono nati i concetti di suv e di crossover per presentare un prototipo di nuovo modello sette posti con motore ibrido plug-in diesel, capace di percorrere 47,6 km con un litro e di viaggiare per 33 km in modalita' completamente elettrica.  E' il concept CrossBlue, sviluppato in Germania sotto la direzione di Walter de Silva (responsabile design del Gruppo Volkswagen) e Klaus Bischoff (responsabile design della Marca Volkswagen) ma con una forte connessione con le problematiche e le particolarita' del mercato nordamericano e sfruttando l'esperienza che possiede al riguardo la Volkswagen of America. 
Il risultato e' un veicolo dalle proporzioni generose - che se prodotto in serie, proprio negli Usa - potrebbe prendere il posto della monovolume Routan che viene fabbricata da Chrysler per Vw e che uscira' a breve di produzione - con le linee inequivocabili del Dna Volkswagen che si fondono con le caratteristiche forme vigorose tipiche di un suv americano. 
CrossBlue e' lunga 4 metri e 987, larga 2 metri e 015 e alta 1 metro e 733. I cerchi sono da 21 pollici e le carreggiate imponenti, con un forte richiamo al mondo dei suv made in Usa, Grand Cherokee compresa. 
La meccanica di CrossBlue sfrutta un'unita' TDI Clean Diesel da 306 Cv di potenza con 700 Nm piu' due motori elettrici. Il sistema e' completato da un cambio a doppia frizione e un albero cardanico elettrico. Nel ciclo di prova della norma europea ECE R 101 per veicoli a trazione ibrido/elettrica, il consumo previsto e' di 2,1 l/100 km.  
