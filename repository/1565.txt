#titolo Incidenti lavoro, morto allevatore - Piemonte
     (ANSA) - CUNEO, 12 MAR - Un allevatore fossanese ha perso la
vita in un incidente sul lavoro, avvenuto attorno alle 14, in
frazione San Sebastiano, nel cortile della sua cascina.    Dario Morano, 52 anni, aveva collegato un albero cardanico al
motore di un trattore per far funzionare un macchinario
agricolo. Il suo maglione si sarebbe impigliato nell'ingranaggio
e l'uomo - da una prima ricostruzione - ha battuto la testa in
modo violento. A dare l'allarme il fratello, ma i soccorsi del
118 sono stati inutili.
