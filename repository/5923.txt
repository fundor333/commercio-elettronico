#titolo Costituito Consiglio Green Economy - Istituzioni e UE - Ambiente&Energia
  ROMA - E' stato costituito il Consiglio Nazionale della Green Economy, formato da 53 organizzazioni di imprese 'verdi', per dare seguito al successo dell'iniziativa degli Stati generali della Green Economy, che si sono svolti a Rimini a novembre del 2012. Il Consiglio, si legge in una nota della Fondazione per lo sviluppo sostenibile, sara' sede di confronto, analisi, proposte e iniziative coinvolgendo organizzazioni di imprese di diversi settori per dare piu' forza e peso ad una visione condivisa e a un'azione comune. 
Il Consiglio promuovera' un confronto col nuovo governo, con particolare attenzione al ministero dell'Ambiente e a quello dello Sviluppo Economico, per realizzare  uno o piu' accordi attuativi della piattaforma programmatica delle 70 proposte, varata dagli Stati Generali, a partire da una prima parte prioritaria. 
Il Consiglio Nazionale preparera' anche, attraverso gruppi di lavoro, la seconda edizione degli Stati Generali della Green Economy che si terranno a Rimini, nell' ambito di Ecomondo, a novembre 2013. Il Consiglio Nazionale ha affidato alla Fondazione per lo Sviluppo Sostenibile la funzione di organizzazione e di supporto delle proprie attivita'.  
