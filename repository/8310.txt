#titolo Angelilli, Ue combatta populismo aiutando giovani e donne - La voce degli Eurodeputati - ANSA Europa
  BRUXELLES - ''Risposte concrete per i cittadini''. Un ''taglio degli sprechi e dei privilegi anche europei'' a cominciare dalla 'doppia sede' del Parlamento europeo. ''Un migliore utilizzo delle risorse'' europee che permetta di ''spendere meglio'' e bloccare le politiche di ''sola austerity che rischiano di condannare l'Europa al declino''. Sono alcune delle indicazioni date dalla vicepresidente del Parlamento europeo, nella chat in diretta con i cittadini tenuta oggi sulla  pagina Facebook di ANSA 'Europa 2014'. 
 
Per Angelilli le priorita' sono l'occupazione giovanile, per la quale i paesi devono utlizzare i fondi europei messi a disposizione con il programma per la 'Youth guarantee' che apre posti di tirocinio e apprendistato ai giovani che hanno concluso gli studi, ed il lavoro per le donne. Per le quali le 'quote rosa' sono solo uno strumento transitorio, la vera' necessita' e' l'adozione di misure che permettano di conciliare gli impegni famigliare con quelli lavorativi. 
 
''Le donne vanno avanti con il merito, basti pensare che in Europa il 60% dei laureati è di sesso femminile - ha infatti osservato Angelilli in una sua risposta - ma mancano misure di conciliazione vita lavorativa-vita familiare, ci sono troppi pregiudizi, c'è ancora un inaccettabile divario retributivo... 
 
Io comincerei, come ha fatto la Reding, a proporre una direttiva per raggiungere nei consigli d'amministrazione l'obiettivo del 40% del sesso sottorappresentato... Vale per le donne come per gli uomini''.  
   
 Ecco il resoconto della chat: 
   
 Jennifer 
salve, secondo lei quale è l'approccio che l'Italia deve intraprendere nei confronti dell'Europa e dell'euro dopo queste elezioni politiche italiane che non garantiscono governabilità? 
 Roberta Angelilli  
L'unico approccio possibile è quello di far sentire il proprio peso, innanzitutto pretendendo di rimettere al centro del dibattito crescita, sviluppo e lavoro, superando la politica di sola austerity degli ultimi mesi. 
   
 Carolina 
Gentile Onorevole, come crede che l’Europa dovrebbe reagire all’euroscetticismo crescente (es. M5S o proposta di referendum sull’Euro da parte di Marine Le Pen) in due dei membri fondatori, come Italia e Francia? 
 Roberta Angelilli  
dando risposte concrete ai cittadini, soprattutto ai giovani che rischiano di pagare il prezzo più alto della crisi economia: meno burocrazia, più progetti per lo sviluppo, meno finanza più diritti...tra l'altro il 2013 è l'anno europeo della cittadinanza attiva. 
   
 Daniel 
La disoccupazione giovanile in italia e' in aumento - come puo' aiutare l'UE? 
 Roberta Angelilli  
l'Italia deve al più presto adottare la youth guarantee, cioè diritto ad un tirocinio, apprendistato o ad una opportunità di studio o lavoro anche all'estero, utilizzando i fondi europei non spesi (vale la pena ricordare che l'Italia ha concluso la programmazione utilizzando solo il 37 % delle risorse europee disponibili. 
   
 Alberto 
Buongiorno onorevole... Volevo sapere quali secondo lei potrebbero essere le soluzioni per l'UE a questa grave crisi economica... 
 Roberta Angelilli  
trasformare la BCE in una vera banca europea per lo sviluppo, finalmente una politica industriale comune. eurobond per finanziare grandi opere, reti, ricerca...solo per fare alcuni esempi. 
   
 Franco 
lei ritiene che le quote rosa debbano essere imposte per legge? non le sembra che sia uno sminuire tutto quello che hanno conquistato finora le donne? 
 Roberta Angelilli  
le donne vanno avanti con il merito, basti pensare che in Europa il 60% dei laureati è di sesso femminile...ma mancano misure di conciliazione vita lavorativa-vita familiare, ci sono troppi pregiudizi, c'è ancora un inaccettabile divario retributivo... io comincerei, come ha fatto la Reding, ha proporre una direttiva per raggiungere nei consigli d'amministrazione l'obiettivo del 40% del sesso sottorappresentato...vale per le donne come per gli uomini. 
   
 Liliana 
Quali strategie metterà in atto la sua parte politica perché le donne possano a breve termine vedere garantito il loro diritto di lavoro e insieme di maternità, dato che oggi le forme di contratto più in uso non le tutelano più? 
 Roberta Angelilli  
non solo la mia parte politica, ma tutti i partiti devono supportare strategie di sostegno all'occupazione femminile che deve diventare una priorità italiana ed europea, partendo da strumenti di conciliazione adeguati. 
   
 Caterina 
Tra le azioni previste dal Parlamento europeo In materia di protezione dei diritti delle donne e dei minori saranno compresi anche specifici ammortizzatori sociali? 
 Roberta Angelilli  la Commissione europea ha deciso di finalizzare una parte dei fondi europei proprio alla lotta alla povertà e all'esclusione sociale ed in particolare ai giovani senza lavoro che purtroppo sono diventati quasi il 24% in Europa...insomma un miglior utilizzo dei fondi europei può garantire una migliore coesione sociali e più opportunità per tutti. 
   
 Alessandra 
Buongiorno, perche non suggerire agli stati membri , dalla presidenza della comunita' eu, un progetto per la crescita ed il lavoro de giovani e meno giovani? Dato che qui come in grecia, portogallo, ecc ecc siamo fermi? Grazie , buon lavoro. 
 Roberta Angelilli  
per i giovani é stata elaborata una strategia, la cosiddetta GARANZIA PER I GIOVANI, che ha l'obiettivo di creare a livello europeo una serie di misure concrete per la lotta alla disoccupazione. dovrebbe essere messa in pratica prima dell'estate. 
   
 Alessandro 
cortesemente chiedo : 
se si sente nel Parlamento Europeo l'ondata populista solo anti .... portata dal Movimeto 5 ***** in Italia e che pare possa interessare anche altre nazioni , 
 Roberta Angelilli  
il populismo antieuropeo non c'è solo in Italia...ma per contrastarlo occorrono risposte concrete per i cittadini, taglio degli sprechi anche europei (penso per esempio alla doppia sede del Parlamento...) e migliore utilizzo delle risorse disponibili. 
   
 Chiara 
Cosa sta facendo il Parlamento europeo per promuovere le quota rosa in politica? 
 Roberta Angelilli  
una serie di risoluzioni, dove si mettono in evidenza dati sconfortanti...le donne sono la maggioranza della popolazione ma sono quelle meno rappresentate a livello apicale! 
   
 Alberto 
Tra gli eurodeputati c'è l'intenzione di creare maggiore integrazione, anche politica, fra gli Stati Membri? 
 Roberta Angelilli  
innanzitutto, l'obiettivo politicamente trasversale è quello di fare gli interessi dei cittadini, anche perchè il parlamento europeo è finora l'unica istituzione comunitaria eletta a suffragio universale. 
   
 Silvia 
secondo lei è giusto che gli Erasmus votino dall'estero? nel caso, qual è la via giusta per garantirgli il diritto al voto? 
 Roberta Angelilli  
certo! ci siamo battuti affinchè gli studenti erasmus potessero votare alle ultime politiche...purtroppo in Italia non è ancora previsto. credo che debba essere un impegno del prossimo governo. 
   
 Francesco 
Salve cosa ne pensa delle politiche di austerità? Persino il FMI ha ammesso che sono controproducenti. Perché non si attuano delle politiche economiche europee di stampo keynesiano in stile "new deal"? 
 Roberta Angelilli  
concordo! bisogna tagliare sprechi e privilegi, ma razionalizzare le risorse deve tradursi nello spendere meglio quelle disponibili e non in una austerity a tutti i costi senza spazio per crescita e lavoro. solo austerity rischia di condannare l'Europa al declino. 
   
 Camilla 
sempre sul tema delle donne e il mercato del lavoro. Perchè allora non imporre le "misure di conciliazione vita lavorativa-vita familiare" anzichè quote minime per donne o uomini? L'Italia è particolarmente indietro a riguardo, ma in Europa ci sono molti paesi da prendere a modello 
 Roberta Angelilli  
concordo! dobbiamo prendere le migliori pratiche di conciliazione per garantire alle donne un effettivo diritto alle pari opportunità, soprattutto al lavoro. 
   
 Alberto 
Nonostante la crisi l'allargamento dell'Unione prosegue... Cosa ne pensa? 
 Roberta Angelilli 
penso che in questo momento di crisi dobbiamo rafforzare difendere gli obiettivi raggiunti...sarebbe già abbastanza. 
   
 Roberta Angelilli  grazie a tutti! 
    
