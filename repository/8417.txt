#titolo REGIONI: MOLISE; FRATTURA, FAREMO REGIONE COMPETITIVA - Attivit√° Istituzionali Molise
     (ANSA) - CAMPOBASSO, 18 MAR - Il neogovernatore del
Molise, Paolo Di Laura Frattura, aprendo il suo intervento
durante la cerimonia di insediamento al vertice della Regione,
visibilmente commosso, ha ammesso: ''Per la prima volta sono
costretto a dichiararvi una certa emozione''.   Quindi ha ringraziato il suo predecessore: ''Il presidente
Iorio - ha detto Frattura - ha delineato al meglio il lavoro che
ci aspetta, un lavoro che mi auguro possa essere caratterizzato
esclusivamente da un obiettivo: quello di una regione
competitiva che sia in grado di proporre le migliori soluzioni
per risolvere i tanti problemi. Ho apprezzato tantissimo il
passaggio sul cambiamento''. E su questo tema si e' rivolto
direttamente a Iorio che era al suo fianco. ''Ti fa onore e di
questo ti do' pubblicamente atto, sperando che l'entusiasmo che
siamo riusciti a creare durante la campagna elettorale possa ora
riempirsi di contenuti. Guai a deludere anche uno soltanto degli
elettori che ci hanno dato fiducia'', ha concluso Frattura. (ANSA).
