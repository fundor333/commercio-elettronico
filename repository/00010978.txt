#titolo Strega: Walter Siti, fuori da polemiche - Cultura e Tendenze
     (ANSA) - ROMA, 15 MAR - Alessandro Piperno e Domenico
Starnone sono gli Amici della Domenica che sostengono la
candidatura al Premio Strega 2013 di Walter Siti con il romanzo
Resistere non serve a niente (Rizzoli), incentrato sul denaro e
sull'ossessione del possesso. ''Preferisco stare fuori da
polemiche e prese di posizione'', dice all'ANSA Siti, che lavora
a un nuovo libro: ''S'intitola 'Exit strategy' e riguarda una
via d'uscita da una strategica ossessione che mi ha accompagnato
per trent'anni''.
