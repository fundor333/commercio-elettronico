#titolo Debutto a Detroit per le Audi R8 e RS 5 Cabriolet 2014 - Prove  e Novit√† - Motori
  ROMA - Annunciato da Audi America il debutto al NAIAS, North American International Auto Show di Detroit, delle nuove R8, punta di diamante delle prestazioni Audi e della RS 5 Cabriolet che combina un progetto messo a punto in pista con la sensazione di liberta' offerta dalla guida all'aria aperta. L'Audi R8 2014 e' al vertice della gamma dei quattro anelli, con tre varianti di motore: il V8 R8, la R8 V10 e la R8 V10 Plus. Migliorata nelle prestazioni offre la trasmissione a sette marce S tronic che ha contribuito, con la R8 V10 Plus, a migliorare l'accelerazione da 0 a 100 km/h di 0,3 secondi. La nuova R8 ha le tre varianti di motore V8 R8, R8 V10 e R8 V10 Plus. Al top di gamma eroga 550 cavalli e 398 Nm di coppia, accelera da 0 a 100 km/h in 3,3 secondi, raggiunge la velocita' massima di oltre 315 km/h e pesa oltre 45 kg, rispetto  alla R8 V10, per l'utilizzo di bandelle laterali, splitter anteriore, diffusore posteriore e spoiler in fibra di carbonio, di un serbatoio piu' piccolo, di sedili manuali in Alcantara e freni in ceramica. Il nuovo cambio a doppia frizione e sette marce S tronic migliora le prestazioni dell'Audi R8 ma anche il comfort di guida. Il design mostra diverse evoluzioni estetiche, come i fari a LED, ora di serie su tutti i modelli, la griglia esagonale singleframe e i nuovi specchietti laterali tondi.  La RS 5 Cabriolet2014 vanta, a detta del comunicato ufficiale, prestazioni quasi identiche alla coupe'. E' spinta da un motore aspirato V8 con iniezione diretta FSI da 4,2 litri che eroga 450 Cv a 8.250 giri e una coppia massima di 317 Nm tra 4.000 e 6.000 giri. Con un peso a vuoto di circa 2000 kg, La Audi RS 5 Cabriolet accelera da 0 a 100 km/h in 4,9 secondi, mentre la velocita' massima e' limitata a circa 280 km/h. All'esterno come all'interno la RS 5 Cabriolet conserva l'architettura della Coupe'. Con la capote abbassata il volume del bagagliaio diminuisce di soli 60 litri dei 380 disponibili. Gli schienali dei sedili posteriori possono essere abbattuti singolarmente lasciando libero un vano di carico. Per compensare il peso in piu', dovuto ai rinforzi strutturali, i parafanghi anteriori sono in alluminio. I gruppi ottici posteriori sono a LED, privi di lampade ad incandescenza. Il paraurti posteriore e' ridisegnato mentre i due grandi scarichi ellittici fuoriescono da una griglia a nido d'ape. Sulla curvatura  del cofano bagagliaio si innesta un sottile spoiler in carbonio per migliorare la deportanza. All'interno i sedili sportivi, con supporti anatomici, lombari e sotto-coscia, sono a regolazione elettrica con poggiatesta integrato. I rivestimenti sono in pelle e Alcantara o in pelle Nappa nero o argento. Tutti i tipi di pelle sono pigmentati per ridurre il surriscaldamento alla luce del sole. La capote si apre in 15 secondi e si chiude in 17, con la pressione di un pulsante, fino ad una velocita' di 50 km/h. Per le calde giornate estive con l'auto scoperta si possono installare i sedili climatizzati ottenibili a richiesta.  
