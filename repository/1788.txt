#titolo Carne cavallo:Cia,giu'vendite piatti pronti,affare da 330mln - Mondo Agricolo - Terra&Gusto
  - Lo scandalo della carne di cavallo spacciata per bovina fa crollare i consumi di carni, surgelati e piatti pronti. Lo afferma la Cia-Confederazione italiana agricoltori. 
''I nostri allevatori segnalano un crollo delle vendite del segmento del 10 per cento da quando e' esploso lo scandalo - osserva la Cia - ma a scontare 'l'effetto fuga' dei consumatori sono soprattutto i prodotti confezionati a base di carne bovina, con cali al supermercato che arrivano al 30 per cento''. 
''Soltanto il segmento dei piatti pronti - ricorda la Cia - in Italia genera un giro d'affari annuo di 330 milioni di euro nei canali della Gdo, di cui 80 milioni solo per i primi pronti freschi. In un anno il comparto ha fatto segnare un aumento delle quantita' acquistate superiore al 5 per cento e oggi nel Bel Paese ci sono 31.955 imprese, soprattutto piccole, che producono piatti pronti, precotti e refrigerati''.  
