#titolo A Scampia droga venduta in merceria - Campania
     (ANSA) - NAPOLI, 17 MAR - Droga venduta in merceria. Accade
nel Rione Scampia a Napoli. I carabinieri del Nucleo operativo
della Compagnia Stella, durante operazioni di controllo, hanno
arrestato il titolare di una merceria, Raffaele Terracciano, 48
anni. In una una perquisizione nell'esercizio commerciale,
eseguita dopo la constatazione che era cambiata vistosamente la
'tipologia' dei clienti di Terracciano, i militari hanno
sequestrato circa 35 grammi di marijuana in confezioni gia'
pronte per lo spaccio.
