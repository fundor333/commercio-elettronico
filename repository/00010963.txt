#titolo Bimba guida a 100 km/h con il padre accanto - In Breve
  Spopola in Russia il video su internet di una ragazzina di 8 anni che guida un'Audi a 100 km l'ora, incitata dal padre, seduto accanto, mentre la madre immortala l'impresa dai sedili posteriori prima di consegnarla alla rete.     Nel filmato, gia' visto da oltre 500 mila utenti e diffuso da varie tv russe, si vede la giovane Karina Mikulcik condurre l'auto per cinque minuti lungo una strada costeggiata da una foresta innevata di betulle, nella regione di San Pietroburgo. 
 ''Vai, vai, accelera, almeno sino a 100 km/h', non avere paura'', la incoraggia il padre. Il video inquadra con chiarezza anche il tachimetro. La vettura a tratti procede anche sulla corsia opposta. ''Se la mia amica Nastia mi vedesse guidare, sverrebbe!'', commenta la bambina. La polizia ha aperto un' inchiesta per violazione del codice della strada e sul comportamento dei genitori. Alcuni internauti hanno gia' chiesto alle autorita' non solo di privare i genitori della patente ma anche della patria potesta'. In Russia ogni anni muoiono circa 30 mila persone in incidenti stradali. 
 Â  
  
