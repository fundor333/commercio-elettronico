#titolo Obama scherza con un bimbo sulla sua nascita alle Hawaii - Mondo
ORLANDO (FLORIDA, USA) - Siparietto per il presidente Barack Obama in un ristorante di Orlando, in Florida, con un bambino come lui nato alle Hawaii. 
 Obama, in piena campagna per la rielezione, si è seduto ad un tavolo in cui stava mangiando una famiglia con diversi bambini. Una donna ha informato il presidente che uno dei piccoli era nato alle Hawaii. Obama con prontezza gli ha chiesto: "Ma ce l'hai il certificato di nascita?" scatenando l'ilarità dei presenti. Il riferimento è alle polemiche di alcuni esponenti repubblicani, i cosiddetti 'birthers', che per lungo tempo hanno sostenuto che Obama non fosse nato su suolo americano e che quindi non potesse candidarsi alla presidenza degli Stati Uniti. 
 Obama nel 2007 aveva fatto pubblicare l'estratto dell'atto di nascita che mostra che è nato ad Honolulu il 4 agosto 1961. 
 Nel 2011 poi, quando alla schiera degli scettici si era unito anche Donald Trump, la Casa Bianca aveva fatto pubblicare l'atto di nascita completo  
