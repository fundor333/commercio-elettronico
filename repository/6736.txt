#titolo Pensionato-trafficante preso a Genova - Liguria
     (ANSA) - GENOVA, 12 MAR - A settantatre' anni per arrotondare
la pensione da meccanico di un Grand Hotel di Malaga si era
trasformato in un corriere della droga. In manette e' finito
Celestino Del Fossa, originario di Ronce in provincia di Verona,
fermato nel porto di Genova da polizia marittima e della squadra
mobile mentre allo sbarco dal traghetto
Tangeri-Barcellona-Genova. In auto aveva hashish (70 chili) e
cocaina (otto chili) per un valore di circa un milione di euro.
