#titolo FT: Pe da' prova maturita' politica,poteri in netta crescita - Altre news - ANSA Europa
     (ANSA) - BRUXELLES, 06 MAR - A partire dall'entrata in vigore
del trattato di Lisbona nel 2009 il Parlamento europeo ha
notevolmente rafforzato i propri poteri ed e' stato in grado di
dimostrare maturita' politica, diventando una delle istituzioni
piu' influenti all'interno dell'Ue. Questa la conclusione a cui
giunge la lunga analisi sul Pe che occupa oggi un'intera pagina
del Financial Times. ''A lungo deriso come una casa di riposo
per vecchi politici nazionali'', si legge tra l'altro sul
quotidiano economico britannico, l'Europarlamento ha
recentemente ''imposto'' la propria volonta' su una serie di
questioni, dalla pesca alla riforma finanziaria. 
   La sua forza e' stata dimostrata anche dalla proposta di
porre un limite ai bonus e alle remunerazioni dei banchieri,
questione che agita Londra. Molte persone credono ancora che gli
eurodeputati siano ''politici di serie B''. Il giornale
sottolinea per√≤ come ormai i parlamentari di Strasburgo
''abbiano molto piu' potere rispetto ai rispettivi omologhi
nazionali''. Ne sono prova le migliaia di lobbisti che ogni
giorno si aggirano nei corridoi dell'Europarlamento per
influenzare la legislazione comunitaria. 
   Tuttavia, l'aumento dei poteri di Strasburgo e' andato di
pari passo a una graduale diminuzione del tasso di affluenza
alle urne alle elezioni europee, che nel 2009 ha raggiunto il
record negativo del 43%. Per questo motivo, e' necessario
rafforzare i legami con l'opinione pubblica, per rispondere alla
crescente preoccupazione legata a un ''deficit democratico''
dell'unica istituzione Ue eletta direttamente dai cittadini. (ANSA)
           
