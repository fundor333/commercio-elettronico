#titolo Ue, via libera provvisorio ad aiuti gruppo Psa - Industria e Mercato - Motori
  BRUXELLES - La Commissione europea ha dato oggi un via libera provvisorio agli aiuti pubblici destinati al gruppo automobilistico Psa (Peugeot-Citroen). Lo Stato garantira' l'emissione di obbligazioni da parte di Banque Psa Finance di obbligazioni per 1,2 miliardi di euro. A fronte degli aiuti, Psa dovra' presentare a Bruxelles un dettagliato piano di ristrutturazione. Il via libera temporaneo della Commissione europea al piano della Francia per aiutare il gruppo Psa Peugeot Citroen, e in particolare la sua filiale bancaria Banque Psa Finance, Ã¨ "conforme al calendario", e l'azienda si attende "un via libera definitivo in estate". 
 Lo ha affermato un portavoce, citato dal sito del quotidiano Les Echos. "Il gruppo conduce giÃ  una ristrutturazione in Francia - ha aggiunto - e ha accettato delle controparti in cambio della garanzia dello Stato". In particolare, il gruppo ha accettato di inserire nel suo consiglio di amministrazione, come membro indipendente, il commissario straordinario agli investimenti del governo francese, Louis Gallois, che farÃ  da punto di contatto con lo Stato. Nel periodo coperto dall'aiuto pubblico, ha infine precisato il portavoce, Psa si Ã¨ formalmente impegnata a "non procedere a distribuzioni di dividendi o riacquisto di azioni, e a non attribuire ai membri della direzione delle opzioni di sottoscrizione o acquisto di azioni nÃ© azioni gratuite".  
