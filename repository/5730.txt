#titolo 8 Marzo: Bizzotto (Ln), Ue sostenga azioni contro violenza - La voce degli Eurodeputati - ANSA Europa
     (ANSA) - BRUXELLES, 07 MAR - L'Unione europea deve sostenere
maggiormente i programmi nazionali che si occupano di
contrastare la violenza contro le donne, assicurando che in
tutti i Paesi membri siano previste ''pene piu' severe''. A
chiederlo e' l'eurodeputata della Lega Nord Mara Bizzotto, che
in occasione dell'8 marzo ha deciso di presentare una
risoluzione all'Europarlamento. 
   ''In Europa una donna su quattro e' vittima di violenza
fisica e quasi una su due se si considerano anche le violenze
psicologiche e le discriminazioni di vario genere'', afferma la
Bizzotto, sottolineando che in Italia ''il triste fenomeno del
femminicidio registra in media 120 vittime ogni anno e una donna
su tre e' costretta a subire violenza fisica o sessuale nel
corso della propria vita''. 
   Questi dati ''impongono una seria riflessione e una forte
presa di posizione da parte delle istituzioni Ue e di tutta la
comunit√† internazionale''. Secondo l'eurodeputata, quanto e'
stato fatto fino ad ora ''non e' piu' sufficiente'' e servono
dunque ''azioni di sostegno piu' efficaci per contrastare ogni
forma di violenza nei confronti delle donne e pene piu' severe
per chi si macchia di simili reati''. (ANSA)
           
