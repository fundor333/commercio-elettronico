#titolo Carcere Potenza intitolato a Mar.Santoro - Basilicata
     (ANSA) - POTENZA, 13 MAR - Il carcere di Potenza sara'
intitolato ad Antonio Santoro, il maresciallo degli agenti di
custodia nato ad Avigliano (Potenza) nel 1926 e ucciso il 6
giugno 1978 all'uscita di casa, a Udine, dai terroristi dei
Proletari armati per il comunismo (Pac). Lo ha reso noto il
segretario del Sappe, Donato Capece, che ha ricevuto
dall'amministrazione penitenziaria una comunicazione sull'avvio
delle procedure di intitolazione. A Santoro fu conferita la
medaglia d'oro al merito civile.
