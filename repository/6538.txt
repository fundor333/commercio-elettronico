#titolo Bentley 2012: crescita a 2 cifre e ritorno profittabilita' - Industria e Mercato - Motori
  ROMA - Bentley Motors ha fatto segnare nel corso del 2012 una crescita a due cifre e il ritorno alla profittabilita'. La crescita globale e' stata del 22% nel 2012 e le consegne ai clienti sono aumentate a 8.510 auto (7.003 vetture nel 2011). Questi risultati mantiene la posizione di Bentley quale leader mondiale nella produzione di veicoli di lusso. Le consegne sono aumentate in tutte le regioni internazionali Bentley ha aumentato la sua rete di vendita globale del 10%. 
''Il 2012 e' stato un anno eccellente per Bentley - ha commentato Wolfgang Schreiber, presidente e CEO dell'Azienda del Gruppo Volkswagen - un andamento che e' stato possibile grazie al nostro costante investimento in nuovi modelli e al duro lavoro e l'impegno di un team fortemente motivato. Ci aspettiamo che il mercato del lusso nel 2013 continui ad essere impegnativo - ha ribadito Schreiber - ma grazie a significative introduzioni di nuovi modelli crediamo di avere il potenziale per mantenere la crescita durante tutto l'anno''. 
Lo scorso anno si e' chiuso confermando le Americhe come il piu' grande mercato mondiale di Bentley, con 2.457 vetture consegnate ai clienti e un incremento del 22% rispetto al 2011 (2.021 auto). Segue a stretto contatto la Cina con 2.253 vetture consegnate e un aumento del 23% rispetto al 2011 (1.839 auto). 
In Europa, le consegne sono cresciute del 12%, con 1.333 vetture consegnate ai clienti (1.187 nel 2011). La crescente popolarita' del marchio Bentley nei mercati in crescita come la Russia, dove le consegne sono aumentate del 37%, ha contribuito al buon andamento nella regione. Nel Regno Unito, 1.104 vetture consegnate ai clienti hanno rappresentato un incremento del 7% rispetto all'anno precedente (1.031 auto). 
Forte crescita anche in Medio Oriente (+ 44% con 815 vetture contro le 566 del 2011) e nell regione Asia Pacific dove le consegne sono egualmente salite del 44% a 358 vetture (249 nel 2011). Crescita eccezionale - si legge nella nota di Bentley - in Giappone dove le vendite sono aumentate del 73% con 190 consegne (110 nel 2011). 
Il nuovo CEO di Bentley, Wolfgang Schreiber, ha fissato obiettivi molto elevati per i prossimi anni con il piano di raddoppiare le vendite a 15.000 vetture entro il 2018. Rientrano in questo ambito l'investimento di 500 milioni di sterline (609 milioni di euro) per la sede centrale di Crewe e il programma di far crescere la forza lavoro attualmente composta da 4.000 persone.  
