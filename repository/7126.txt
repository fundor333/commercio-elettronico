#titolo Nuova Zelanda: morto pinguino spiaggiato dopo 2000 km deriva  - Ambiente e Pesca - Mare
  (ANSA) – SYDNEY, 22 FEB – E’ morto nonostante tutti gli sforzi per salvarlo il pinguino reale trovato domenica scorsa su una spiaggia della Nuova Zelanda, a 2000 km dalla sua ‘patria' in Antartide, gravemente disidratato, affamato e colpito da collasso renale. Lo ha annunciato oggi il veterinario capo dello zoo, Lisa Argilla, che lo aveva preso in cura con una equipe di altri quattro colleghi, alimentandolo con frullato di pesce e pure’ di sardine mescolato con vitamine e olio. 
 Si ritiene che il giovane maschio, presto soprannominato Happy Feet junior, fosse rimasto alla deriva per circa un anno, lontano dalla sua colonia di origine, nella subantartica Macquarie Island, sospinto fuori rotta dalla corrente. (ANSA)  
