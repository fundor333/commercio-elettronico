#titolo Picchiano frate per chiavi 2 casseforti - Sicilia
     (ANSA) - PALERMO 17 MAR - Tre giovani hanno aggredito un
frate del convento di San Giovanni Battista di Palermo,
legandolo con delle fascette, picchiandolo e minacciandolo con
una pistola per fargli aprire le due casseforti che si trovano
nella struttura religiosa. Alla risposta negativa del frate e'
nata una violenta colluttazione, con la vittima dell'aggressione
che ha riportato delle ecchimosi sulla fronte. I tre banditi,
non riuscendo a entrare in possesso delle chiavi, sono fuggiti. Indaga la polizia.
