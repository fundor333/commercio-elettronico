#titolo Valeria Marini sposa a maggio, D'Alessio testimone - Spettacolo
ROMA - Valeria Marini sposerà il compagno Gianni Cottone il prossimo 11 maggio. Dove? "A Roma, in chiesa, naturalmente" anche se la showgirl, in prima fila alla sfilata di Sarli, non rivela altri dettagli sulle nozze. Vicino alla Marini siede Anna Tatangelo che la showgirl rivela "sarà una dei testimoni delle nozze assieme a Gigi D'Alessio, Maria Grazia Cucinotta e altri". 
 Ma sull'abito da sposa che indosserà nel giorno del suo matrimonio, che cade appena tre giorni prima del suo compleanno (14 maggio) non c'é riserbo da parte della Marini. "Ho lanciato un concorso sul web - spiega - e mi sono arrivati centinaia di bellissimi disegni per il mio abito nuziale. Il vincitore vedrà la realizzazione del suo bozzetto da parte di una grande sartoria e un potrà fare un anno di stage presso lo stesso atelier". Intanto, gli abiti da sposa di Sarli hanno calamitato gli sguardi di Valeria Marini che li ha anche fotografati con il suo cellulare luccicante, coperto da una cover di strass che formavano le sue iniziali VM. A buon intenditor, poche parole!  
