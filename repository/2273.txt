#titolo >ANSA-INTERVISTA/ MOLISE: FRATTURA, ORA PROCESSO DI SVILUPPO - Attivit√° Istituzionali Molise
     (ANSA) - CAMPOBASSO, 27 FEB - Il segreto del successo? ''La
semplicita' della proposta'' per ''avviare un processo di
modernizzazione del Molise'' che parte dalla ''riorganizzazione
di tutto l'apparato burocratico amministrativo''. Paolo Di Laura
Frattura, 50 anni, coalizione di centrosinistra, sulla sua
Regione ha le idee chiare e le scandisce con rigore dopo aver
trascorso tanto tempo, racconta, ''nelle case dei molisani per
capire''. Proprio nella vicinanza al territorio durante la
campagna elettorale il neo presidente ha colto quello che
definisce ''l'elemento piu' devastante'' perche', spiega, ''ho
toccato con mano il vero bisogno delle famiglie. In tante, non
solo non arrivano alla seconda settimana ma non hanno entrate''.    Per Frattura e' il day-after di una elezione si puo' dire
lunga un anno e mezzo, da quell'ottobre del 2011 quando era
convinto di aver vinto, e invece fu dichiarato vincitore il
candidato del centrodestra, Michele Iorio. Ma Frattura non si e'
arreso e il 29 ottobre del 2012 il Consiglio di Stato ha
annullato le elezioni molisane decretandone di nuove. E cosi'
dopo quasi 12 anni di dominio incondizionato del rivale,
l'esponente del Pd e' protagonista del 'ribaltone', con uno
stacco che non lascia dubbi di 36mila voti e di circa 19 punti. 
   ''Il risultato - dice Frattura in un'intervista all'ANSA -
comincia con l'entusiasmo, la voglia dei cittadini di impegnarsi
con la partecipazione alle liste, l'affidabilita' dei candidati
e, a valle, il riscontro dello scrutinio sensazionale''.    ''E' stato confermato il voto disgiunto a nostro favore'',
prosegue Frattura che ci tiene a sottolineare il ruolo del
presidente dimissionario dell'Italia dei Valori, Antonio Di
Pietro: ''Politicamente per me un fratello maggiore una luce nei
momenti piu' bui di questa esperienza politica''. Vede un suo
futuro nel Governo regionale? ''Sarebbe un onore per il Molise -
risponde Frattura - ma sono convinto che Di Pietro sia
proiettato gia' sulle Europee''.    Quindi uno sguardo al suo rivale diretto, Iorio: ''Un rischio
sarebbe stato quello di avere nell'opposizione chi senza avere
contenuti fa della politica urlata l'unico elemento di
opposizione. Avere in minoranza invece un profilo politico come
quello di Michele Iorio non puo' che essere valore aggiunto per
l'intero consiglio regionale. E' chiaro che mi auguro che ci
possa essere un consiglio regionale sensibile al Molise, che
faccia tesoro del valore delle proposte. Non stiamo a parlare di
un governo di larghe intese ma di un governo di centrosinistra
con una assemblea legislativa rappresenta il Molisee una legge
non ha un colore''.    E sulla sanita', questione cruciale per le Regioni: ''Il
nostro - afferma Frattura - piu' che un buco e' un colabrodo. Sui conti della sanita' si gioca il futuro dell'autonomia
amministrativa della nostra regione. Cominciamo a intervenire
sulla qualita' offerta e poi - prosegue - capiamo come
intervenire per garantire una territorialita' dell'assistenza
puntualizzando l'emergenza e centralizzando la degenza''.    Ha temuto l'exploit del Movimento 5 Stelle? ''Non l'ho mai
temuto per un motivo molto semplice: il loro elemento vincente
e' il metodo e l'approccio con i cittadini. Far sentire il
cittadino protagonista nella proposta politica ha significato
una crescita di consenso notevolissima. Noi abbiamo intercettato
parte di quel consenso proponendo lo stesso metodo''.    Frattura da' del tu e ci tiene a farsi dare del tu. Non e'
che adesso da Presidente si monti la testa? ''Monti non e' un
termine di moda - conclude con una battuta il nuovo governatore
della Regione Molise - con i cittadini ci sara' sempre il tu''. (ANSA).
