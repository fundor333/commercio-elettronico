#titolo Giornalisti,arriva patentino immaginario - Emilia Romagna
     (ANSA) - BOLOGNA, 12 MAR - Un divertimento, un modo nuovo per
esprimersi in rete ma, da oggi, anche un percorso formativo
'certificato' dall'Ordine dei giornalisti. Radio Immaginaria, la
radio degli adolescenti, unica in Italia, ha stretto un accordo
con l'Ordine dei Giornalisti per riconoscere ai giovani cronisti
un 'Patentino immaginario': documento simbolico per certificare
e incoraggiare un percorso formativo verso il giornalismo. Per
ottenerlo bisogna essere speaker della Radio e realizzare due
radioservizi.
