#titolo Porti: Trieste, calano tariffe rimorchiatori - Porti e Logistica - Mare
  (ANSA) - TRIESTE, 28 DIC - La societa' Tripmare spa ha deciso di ridurre le tariffe di rimorchio nel Porto di Trieste. Secondo quanto si e' appreso, la riduzione stabilita sarebbe del 4,82% per quanto riguarda il rimorchio per il traffico commerciale e del 60% per le navi passeggeri in servizio crocieristico. Lo scopo dell' iniziativa e' stimolare lo sviluppo dello scalo Giuliano. 
''Con questa importante decisione della Tripmare il Porto di Trieste diventa ancora piu' competitivo - ha commentato la presidente dell'Autorita' Portuale, Marina Monassi -. La scelta di Tripmare anche alla luce delle previsioni di traffico in crescita per il 2013 sia nel settore commerciale che per quello crocieristico, dimostra come pubblico e privato siano in piana sintonia nelle loro azioni volte a far crescere sempre di piu' la portualita' del capoluogo Giuliano''. 
Di recente, l'Autorita' Portuale ha reso noto che a Trieste il traffico Teu nel 2012 ha superato quota 400 mila e che il flusso di passeggeri, navi da crociera e' aumentato di oltre il 70%. (ANSA).  
