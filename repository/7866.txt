#titolo "S.O.S. Amore" - Casi Editoriali
  ROMA - Con trecentomila copie vendute dei suoi romanzi, tradotti in sei lingue, Federica Bosco e' uno dei fenomeni degli ultimi anni, da quando pubblic√≤ nel 2005 'Mi piaci da morire' e poi 'Cercasi amore disperatamente'. Dal 5 novembre, in libreria il suo nuovo romanzo 'S.O.S. Amore', che prende di mira la psicoanalisi e in cui diventa predominate la sua vena ironico-comica. 
Ecco che quindi lo presenta dicendo: ''Se l'amore ti perseguita, se l'amore non fa per te, se ti piace da morire, se cerchi l'amore disperatamente, ma soprattutto, se pensi ancora che non si puo' avere tutto dalla vita: beh allora fatti curare! Il Dottor Folli e' l'analista che fa per te. Al costo di 1 euro virgola 3 periodico al minuto, ogni seduta sara' un crescendo di divertimento e identificazione''. 
'S.O.S. Amore' (pp. 288 - 12,90 euro) e', stando all'editore, ''un esilarante, nuovo capitolo della vita di Chiara, protagonista dei romanzi di Federica Bosco, in cerca di consapevolezza''. Piu' o meno come l'autrice, che' del 1971, Chiara ha 35 anni. La sua vita sentimentale e' disastrosa e tragicomica. Vive a Milano con sua sorella Sara, costantemente in lotta con il mondo. Ha una madre che le tiene in ostaggio a colpi di attacchi di panico e un pittoresco padre che vive a Cuba e che le ha mollate da piccole, ma non prima di averle sfrattate, per dare la casa alla nuova moglie nonche' madre della terza sorella.     Con queste premesse appare subito chiaro come l'autostima di Chiara sia letteralmente sotto terra, cosi' come il sogno di meritare un amore vero. Per questo, nonostante trovi la cosa orrenda, Chiara accetta di avere una relazione clandestina col suo capo, Andrea, amante delle sveltine. Chiara e' ironica, buffa, positiva, non si arrabbia mai e cerca sempre di perdonare gli atteggiamenti aggressivi e prepotenti di tutti, ma non sa imporsi ne' affermare il suo sacrosanto diritto all'amore e al rispetto.     Di questo soffre e si sfoga col Dottor Folli, l'analista al quale, ogni settimana, racconta un capitolo della sua disastrata vita amorosa, dalle elementari in poi, e che l'aiutera' con ogni mezzo e con molta ironia a recuperare fiducia e stima. Attorno a Chiara ruotano personaggi che vanno da Barbara, l'amica egocentrica e megalomane, a Fabio, che si rifiuta di dichiararsi gay. 
Tutto raccontato in modo divertente, da Federica bosco, che non a caso e' anche autrice dei manuali '101 modi per riconoscere il tuo principe azzurro (senza dover baciare tutti i rospi)' e '101 modi per dimenticare il tuo ex (e trovarne subito un altro).  
