#titolo Ludovici presidente Consorzio Prosciutto Toscano  - Prodotti tipici - Terra&Gusto
  FIRENZE  - Rinnovate le cariche sociali nel Consorzio Prosciutto Toscano. E’ stato eletto presidente  Cristiano Ludovici, già Consigliere nel precedente mandato ed attuale vicepresidente dell’ISIT (Istituto Italiano Salumi Tutelati), e vcicepresidente Maurizio Ghelli. Per il prossimo triennio gli altri Consiglieri sono Viani Fabio, Neri Aldo, Cappellini Giovanni, Renieri Filippo, Pisoni Marco, Mugnaioli Giuseppe e Cruciani Willy. 
“Ringrazio il Consiglio per la fiducia, – afferma il neo Presidente Ludovici – mi impegnerò con determinazione e con la collaborazione di tutti i consiglieri per consolidare ed implementare l’ottimo lavoro fatto fino ad oggi e cercare di rafforzare l’immagine del Prosciutto Toscano all’estero”. 
Il Consorzio del Prosciutto Toscano, a cui aderiscono 23 soci,  ha chiuso il 2012 confermando i buoni risultati degli ultimi anni soprattutto nel comparto del preaffettato che continua a crescere segnano un +4,6% rispetto all’anno precedente.  Nel 1996 il Prosciutto Toscano ha ottenuto l’ambito riconoscimento comunitario della “Denominazione di Origine Protetta”. Da quella data può fregiarsi di tale nome solo il prosciutto prodotto in Toscana seguendo le regole dettate dal Disciplinare di Produzione, che prevede la provenienza delle cosce esclusivamente da suini nati, allevati e macellati in Toscana e in alcune regioni limitrofe, l’utilizzo di essenze aromatiche tipiche del territorio toscano e una lunga stagionatura.  
