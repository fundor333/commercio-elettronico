#titolo Italia 150: Benigni declama Dante al Parlamento Europeo  - Italia 150
  La declamazione del XXVI Canto dell'Inferno dantesco ad opera di Roberto Benigni sarà il momento centrale del convegno promosso dall'Università per stranieri di Perugia e organizzato in collaborazione con la Rappresentanza permanente d'Italia presso l'Unione Europea e i gruppi politici Pdl e Pd al Parlamento europeo, a Bruxelles il 9 novembre prossimo nell'emiciclo del Parlamento europeo, alle 18. "'La lingua italiana come fattore d'identità e unità nazionalé è il titolo dato all'evento, che costituirà - spiega una nota dell'università per stranieri - l'unico momento celebrativo dei 150 anni dell'Unità d'Italia presso le istituzioni europee". Ad approfondire il tema del convegno saranno Giuliano Amato, Presidente del Comitato dei garanti per le celebrazioni del 150 anniversario dell'Unità d'Italia, Stefania Giannini, rettore dell'Università per stranieri di Perugia, Francesco Bruni, storico della lingua, Franco Cardini, medievista, Aldo Cazzullo, inviato del Corriere della Sera, e Vasco Graa Moura, scrittore e traduttore portoghese, ex deputato europeo. Gli interventi saranno preceduti dai saluti istituzionali di Mario Mauro, presidente della delegazione Pdl al Parlamento Europeo, di David Sassoli, suo omologo per la delegazione del Pd, e del sottosegretario Gianni Letta, del ministro Anna Maria Bernini, e di Antonio Tajani, vicepresidente della Commissione europea  
