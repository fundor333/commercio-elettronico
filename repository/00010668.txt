#titolo Pirateria: liberata petroliera greca a largo della Somalia - Shipping e Cantieri - Mare
  (ANSA-REUTERS) - ATENE, 11 MAR - I pirati somali hanno rilasciato una petroliera di proprietà di un armatore greco che avevano sequestrato una decina di mesi fa al largo delle coste della Somalia. Lo ha reso noto la società Dynacom Tankers Management. La Mt Smyrni, con a bordo 26 membri d'equipaggio, stava trasportando circa un milione di barili di petrolio, ed era stata catturata lo scorso maggio. I pirati hanno riferito di avere rilasciato la nave dopo avere incassato il pagamento di un riscatto. La compagnia greca non ha voluto commentare tale notizia. (ANSA-REUTERS) LDN/  
