#titolo Brasile comincia a far paura - Visto da...
  (ANSA) - BUENOS AIRES - La 'goleada' inflitta dal Brasile ad un Cile che ha confermato di essere una buona formazione ha lasciato il segno in Argentina. 
 Finora i media locali ironizzavano sul difficile rapporto tra Carlos Dunga e la stampa del suo paese e parlavano di una squadra che non brillava e non impressionava: ora c'e' chi, come il quotidiano sportivo Ole', sotto il titolo ''Banana meccanica'', si chiede se questa Argentina sempre vittoriosa e che finora non vedeva pretendenti alla Coppa ''debba lottare per il secondo posto'', perche' ''con questo Brasile, senza un gioco piacevole ma solido in ogni reparto, non c'e' molto margine per gli altri. Ieri e' toccato al Cile di Bielsa che lo ha attaccato e si e' preso tre gol''. 
 La linea di Ole' trova riscontro anche negli altri principali quotidiani. ''Brasile non gioca, insegna a giocare'', titola in prima pagina Clarin, mentre Tiempo Argentino mette a tutta pagina la foto dei brasiliani che esultano dopo il gol di Robinho e l'esclamazione ''Oh, mio Dio''.     Per La Prensa ''il Brasile vince passeggiando'' e per La Nacion ''la squadra di Dunga si mostra robusta, affilata e travolge il Cile, che ha retto solo fin quando lo ha sostenuto il fiato''  
