#titolo Istituto Nazionale Tumori, Irccs Fondazione Pascale - Napoli - Oncologia - Salute e Benessere
  La Fondazione “Senatore Giovanni Pascale” è stata costituita con Regio Decreto nel 1933 e ha ottenuto il riconoscimento ufficiale di Istituto di ricovero e cura a carattere scientifico (Irccs) nel 1940. Fondatore e primo presidente dell'Istituto fu il senatore Giovanni Pascale, professore ordinario di chirurgia generale all'Università di Napoli, preside della Facoltà di Medicina e presidente della Società Italiana di Chirurgia. 
 LE ATTIVITA' - La missione dell'Istituto è quella di promuovere ed attuare la ricerca biomedica finalizzata all'avanzamento delle conoscenze di tipo applicativo in campo oncologico per individuare nuovi indirizzi in materia di prevenzione, diagnosi e cura delle patologie tumorali. Le sue attività di ricerca, con riferimento al 2009, hanno riguardato tutti i principali campi oncologici, attraverso una serie di progetti di ricerca raggruppati in quattro macroaree. 
Gli studi condotti presso il Pascale hanno avuto un marcato indirizzo traslazionale, essendo stati rivolti alla individuazione di marcatori di rischio delle neoplasie, all'identificazione e validazione di nuovi marcatori diagnostici e/o prognostici, o ancora alla definizione di nuove strategie terapeutiche. 
 RIFERIMENTI: 
Istituto Nazionale Tumori, Irccs Fondazione Pascale - Napoli 
Direttore Generale: dott. Tonino Pedicini 
Direttore Scientifico: prof. Aldo Vecchione 
Direttore Sanitario: dott. Sergio Lodato 
Indirizzo: via Mariano Semmola – Napoli  
