#titolo Revisione rete ospedaliera in Piemonte - Piemonte
     (ANSA) - TORINO, 14 MAR - La Giunta Regionale ha approvato
oggi, su proposta dell'assessore Paolo Monferino, la delibera
che stabilisce la revisione della rete ospedaliera. In sintesi,
i posti letto passeranno da 18.000 a 16.300, sara' integrata la
rete ospedaliera con quella dell'emergenza-urgenza. Sono quindi
state approvate la riorganizzazione dei laboratori di analisi,
l'adeguamento alle ultime norme nazionali dei criteri per la
nomina dei direttori generali di azienda sanitaria.
