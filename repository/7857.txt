#titolo Pd: Meloni e Cucca lasciano il Consiglio - Sardegna
     (ANSA) - CAGLIARI, 16 MAR - All'atto dell'insediamento della
XVII legislatura del Parlamento, i consiglieri regionali del Pd
Marco Meloni e Giuseppe Luigi Cucca, eletti rispettivamente alla
Camera e al Senato, hanno comunicato alla presidente del
Consiglio regionale Claudia Lombardo, l'opzione per la carica
parlamentare. Ora il Consiglio dovra' provvedere alla surroga
dei due consiglieri: al posto di Meloni entrera'  Lorenzo
Cozzolino, mentre al posto di Cucca arriva Vincenzo Floris.
