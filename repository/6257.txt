#titolo Quattro italiani su cinque prenotano vacanze online - In Viaggio
  Quattro italiani su cinque prenotano le vacanze on line. Parola di Tripadvsor che con il sondaggio TripBarometer ha analizzato più di 35.000 viaggiatori e albergatori in tutto il mondo, dei quali 4.911 italiani.  
  I risultati del report - si legge in una nota - mostrano anche un altro dato: nel 2013, il 68% dei viaggiatori italiani pianifica di spendere la stessa cifra o anche di più rispetto all'anno scorso per i propri viaggi.  Nello specifico, la prenotazione delle vacanze avviene online per il 78% degli italiani. Tra i canali preferiti in rete, le agenzie di viaggio online (41%), ma anche e i siti delle strutture ricettive (22%). 
   Tra chi invece preferisce altri metodi per riservare la propria vacanza, il 12% opta per telefonare direttamente alla struttura ricettiva mentre l'8% si affida alle agenzie di viaggio. E sul budget vacanze 2013 secondo il sondaggio la spesa é invariata o in crescita per quasi 7 Italiani su 10: il 68% infatti degli intervistati ha messo in conto per l'anno in corso una spesa pari o maggiore rispetto a quella dello scorso anno. (ANSA). 
