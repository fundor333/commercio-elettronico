#titolo I 115 cardinali elettori, curiosit√† rosso porpora - Diario Vaticano
Un'eta' media di 72 anni, per oltre la meta' europei, in gran parte scelti da Benedetto XVI. I 115 cardinali "elettori" sono pronti ad entrare in conclave per scegliere il nuovo Papa. La pattuglia degli italiani e' la piu' numerosa, con 28 cardinali, ma sono rappresentati tutti e cinque i continenti. 
 ETA' MEDIA 71-72 ANNI . Otto gli ottantenni tra quelli che li hanno appena compiuti e quelli che li faranno nel corso dell'anno. 
 IL PIU' ANZIANO KASPER, IL PIU' GIOVANE THOTTUNKAL . Il tedesco Walter Kasper ha compiuto 80 anni il 5 marzo, prima dell'inizio del conclave ma dopo l'inizio della Sede Vacante, lo spartiacque per stabilire se un cardinale puo' essere elettore o no. Compiono 80 anni, sempre questo mese di marzo, anche Severino Poletto e Juan Sandoval Iniguez. Il piu' giovane e' l'indiano Baselio Cleemis Thottunkal, 54 anni a giugno. Compie gli anni a giugno, ma nel suo caso 56, anche il filippino Luis Antonio Tagle. Sotto i 60 anni ci sono altri tre cardinali, due tedeschi e un olandese. 
 OLTRE LA META' EUROPE I . Il vecchio continente e' rappresentato da 60 elettori. Segue l'America latina con 19, l'America settentrionale con 14 (dunque 33 in tutto), l'Africa con 11, l'Asia con 10. Dall'Oceania ne arriva uno, l'australiano George Pell. 
 ITALIA PIU' RAPPRESENTATA, POI USA . Con 28 cardinali elettori l'Italia resta il Paese piu' rappresentato in conclave. Seguono gli Stati Uniti con 11 cardinali e la Germania con 6 elettori. A seguire, cinque cardinali nella Sistina sia per la Spagna che per il Brasile. 
 67 SCELTI DA PAPA EMERITO . La maggioranza dei cardinali, il 58%, e' stata creata da Benedetto XVI. Gli altri 48 da Giovanni Paolo II. Ci sono nel collegio cardinalizio anche due cardinali creati da Paolo VI ma hanno piu' di 80 anni e non entrano in conclave. 
 19 I RELIGIOSI . Le congregazioni piu' rappresentate sono quelle dei salesiani e dei francescani, che in conclave hanno 4 cardinali ciascuno. Per i seguaci di don Bosco ci sono Tarcisio Bertone, Angelo Amato, Raffaele Farina e, dall'Honduras, Oscar Maradiaga. Francescani sono il brasiliano Claudio Hummes, lo spagnolo Carlos Amigo Vallejo e il sudafricano Wilfrid Fox Napier; con il saio c'e' anche il cappuccino americano Sean Patrick O'Malley. Ci sono anche due gesuiti, due domenicani e uno per i redentoristi, i lazzaristi, i sulpiziani, i missionari oblati di Maria Immacolata, gli scalabriani; ancora un mariamita e un religioso dei padri di Schonstatt.  
