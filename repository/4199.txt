#titolo Libia:Ue-Interpol collaborano a controllo passaporti Tripoli - Altre news - ANSA Europa
     (ANSA) - BRUXELLES, 6 MAR - Passo avanti per il controllo
delle frontiere in Libia. Nell'aeroporto internazionale di
Tripoli e' stato inaugurato oggi il servizio che permette di
controllare i passaporti con accesso diretto agli archivi
dell'Interpol per intercettare i documenti persi o rubati ed
identificare tanto i sospetti terroristi quanto i criminali
internazionali. La nuova dotazione tecnologica e' stata
installata nell'ambito di un progetto da 2,2 milioni di euro
sviluppato dall'Unione europea e dall'Interpol in collaborazione
con le autorita' libiche.    ''Il programma Ue-Interpol - ha commentato la rappresentante
per la politica estera europea, Catherine Ashton - e' un
eccellente esempio del sostegno pratico che la Ue offre alla
Libia. Questo progetto risponde in tempo reale alle necessita' e
da' benefici ad entrambe le parti''.    Il progetto Ue-Interpol prevede anche il rafforzamento
dell'ufficio libico dell'Interpol, delle capacita' di indagine
del Dipartimento di Investigazione Criminale del ministero
dell'Interno libico e la realizzazione di uno studio strategico
sul crimine organizzato e sulle minacce terroristiche in Libia. (ANSA).
