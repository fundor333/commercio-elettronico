#titolo Sei Nazioni: Irlanda, forfait di Sexton - Altri Sport
     (ANSA) - ROMA, 14 MAR - Niente da fare per Jonathan Sexton,
l'apertura irlandese dapprima inserito nel XV che affrontera'
l'Italia sabato all'Olimpico, nell'ultima giornata del Sei
Nazioni. Sexton aveva recuperato dall'infortunio al bicipite
femorale che l'aveva fermato in precedenza e oggi aveva concluso
regolarmente l'allenamento. Ma un esame strumentale a cui e'
stato poi sottoposto ha evidenziato una distorsione al tendine
del piede sinistro. Torna, quindi, fra i titolari Paddy Jackson,
con Ian Madigan in panchina.
