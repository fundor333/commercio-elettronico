#titolo Usa 2012, Michelle: ancora con Obama per il sogno americano - Associate
dell'inviato Marcello Campo 
 CHARLOTTE (USA) - Barack Obama sa  che vuol dire il sogno americano. L'ha vissuto sulla sua pelle. E' per questo e'  lui l'uomo giusto per i prossimi quattro anni, ''se vogliamo che anche i nostri  figli abbiano il diritto di vivere quel sogno che chiamiamo America''. 
 Michelle Obama scuote la prima giornata della Convention di Charlotte,  lanciando la volata al marito con un discorso forte, a tratti emozionante,  decisamente efficace. Ai delegati della Time Warner Cable Arena si presenta  raggiante, avvolta in un abito rosa aragosta, con una banda di grigio-azzurro,  tendente al patriottico. Dice che ama il marito ''così' com'e', più' ancora di  quando lo conobbe 23 anni fa''. Lui, Barack, giura, che e' sempre lo stesso'.  'Diventare presidente - garantisce Michelle - non cambia le persone, ma mostra  come sono veramente''. I delegati le gridano ''yes we can'' e ''four more  years', mentre Barack e' alla Casa Bianca e la segue in tv con le due figlie. La  loro foto, con una sapiente regia, viene twittata dal fotografo di casa Pete  Souza. 
 ''Quando ha cercato di sollevare l'economia in crisi lo ha fatto pensando  alle nostre famiglie, a persone come sua madre e sua nonna'', insiste Michelle.  Parla di figli, di gente in divisa, come suo padre, che si alza ogni mattina  ''con il sorriso sulle labbra''. Ma anche a chi non ce la fa' ad arrivare alla  fine del mese. Alle donne che la sera sono stanche e dopo aver preparato la cena  non ce la fanno a finire sveglie il film in tv. ''Sono qui non come First Lady -  aggiunge con la voce implorante - ma come 'Mum in Chief, e' quello il mio titolo  più' importante''. 
 E il popolo democratico conferma di amarla profondamente, la  considera come una di loro.Lei si sforza di svolgere il suo compito più'  importante: convogliare tutto questo affetto sul marito in difficoltà'. Così'  descrive il presidente che ogni sera prima di andare a letto ''legge le lettere  degli americani, si interessa ai loro problemi''. L'ha presentata sul palco una  mamma di 4 figli, tutti soldati, che viene dall'Ohio. Una delle tante madri e  mogli di militari che Michelle ha ascoltato e aiutato negli ultimi tre anni e  mezzo. ''Da quando siamo a Washington ho girato tutto il Paese. E ho conosciuto  tante persone, la parte migliore d'America, il migliore paese al mondo''. 
 La sua  parte non prevedeva alcun attacco a Mitt Romney, che infatti non ha mai citato.  Tuttavia, nel discorso che secondo la Cbs avrebbe scritto di suo pugno,  Michelle, l'ex giovane brillante avvocato, seppur implicitamente ha sferrato un  paio di staffilate, dritte dritte alla figura del candidato repubblicano. Con  una frase semplice semplice il mito del miliardario modello. ''Per me e Barack  il successo non si misura con la quantità' di soldi che fai, ma dalla capacita'  di cambiare la vita delle persone''. E infine, un riferimento, sempre sotto  traccia alla vicenda poso trasparente delle tasse e delle fortune ottenuta dai  giochetti finanziari di Mr Bain: ''Io e mio marito abbiamo sempre creduto alle  regole, all'integrità', siamo sempre stati convinti che le scorciatoie non  portino da nessuna parte''. Alla fine e' un crescendo travolgente: ''Ancora una  volta dobbiamo sostenere l'uomo che e' in grado di portare avanti questo nostro  grande Paese''. 
 Oggi sara' il turno di Bill Clinton. Tocchera' a lui rilanciare le chance di  rielezione di Barack.  
