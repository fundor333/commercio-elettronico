#titolo Crisi: Angelilli, dichiarazioni Rehn inopportune - La voce degli Eurodeputati - ANSA Europa
     (ANSA) - BRUXELLES, 29 GEN - ''La Commissione europea,
come istituzione garante dei Trattati europei, deve essere super
partes e non interferire con le campagne elettorali nazionali. Per questo motivo le dichiarazioni del Commissario europeo Rehn
nei confronti del governo Berlusconi sono inopportune e
discutibili nel merito oltre che nel metodo''. Lo ha detto il
vicepresidente del Parlamento europeo Roberta Angelilli
(Pdl-Ppe).    ''Mi appello al presidente Jose' Manuel Barroso affinché
ricordi a tutti i membri del suo esecutivo che, per la
credibilità e l'autorevolezza della Commissione, è
indispensabile la neutralità politica, come garanzia di
indipendenza'', ha aggiunto Angelilli. 
(ANSA).
