#titolo Valentina Cervi - Protagonisti
di Francesco Gallo 
 ''Non e' affatto ridicolo il film di Franchi. Lui non ha avuto paura di parlare di malattia e non ha fatto un film in bella copia. Si e' insomma distinto sugli altri con coraggio e sul suo film abbiamo discusso fino alle tre di notte''. Cosi' Valentina Cervi, unico giurato italiano in questa settima edizione del Festival di Roma ha commentato il premio alla regia andato a E la chiamano estate, di Paolo Franchi. Un film contestatissimo da giornalisti e pubblico e accolto da fischi. 
 Anche per quanto riguarda la vittoria di Isabella Ferrari, come miglior interprete, l'attrice Valentina Cervi parla ancora di coraggio: ''La sua interpretazione ci ha regalato tante emozioni e ci e' rimasta nel cuore la sua arte vissuta con il corpo come la sua malinconia che ci ha davvero colpito''.    Sembra comunque che per il film di Franchi ci sia stata discussione mentre piu' accordo ci sarebbe stato sicuramente da parte di tutta la giuria per quanto riguarda il film di Larry Clark, Marfa Girl. Preso in considerazione comunque per quanto riguarda il premio come miglior protagonista anche Margarita Saldana del film messicano Mai morire: ''Non l'abbiamo premiata perche' ci sembrava un po' troppo ingessata, costretta dal regista e dunque poco spontanea''. 
 E ancora sul film di Franchi E la chiamato estate: ''In un'epoca di rassicurazioni, in cui tutti voglio rassicurare, abbiamo premiato - ha concluso Valentina Cervi - il suo coraggio''.    La Giuria Internazionale era composta oltre a Valentina Cervi, dal regista americano Jeff Nichols, presidente; dal regista e produttore russo di origine kazaka Timur Bekmambetov, dal critico cinematografico e direttore di festival statunitense Chris Fujiwara, dalll'attrice iraniana Leila Hatami, dal regista australiano P.J. Hogan e dallo scrittore e regista argentino Edgardo Cozarinsky.  
