#titolo Trovato delfino morto in Calabria - Calabria
     (ANSA) - VIBO VALENTIA, 16 MAR - Un delfino morto, della
specie 'Stenella striata', della lunghezza di due metri e' stato
trovato dal personale della capitaneria di porto sulla spiaggia
di Vibo Valentia. Sul posto sono intervenuti anche i veterinari
dell'azienda sanitaria provinciale. La carcassa del cetaceo e'
stata portata nella sede della sezione provinciale dell'Istituto
Zooprofilattico dove saranno eseguiti gli accertamenti sanitari
per accertare le cause della morte.
