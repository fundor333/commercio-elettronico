#titolo Ue: Borghezio, tardivi 'paletti' su fondi anche a mafiosi - La voce degli Eurodeputati - ANSA Europa
     (ANSA) - STRASBURGO, 17 GEN - '' Molto tardiva'', cosi'
l'europarlamentare leghista Mario Borghezio definisce la
proposta della Commissione, presentata ieri al Parlamento
europeo, volta ad introdurre maggiori meccanismi di controllo
sull'erogazione dei fondi europei. ''Tutto cio' - afferma
Borghezio - non cancella e anzi sottolinea le pesantissime
responsabilita' di chi , a livello sia nazionale che europeo,
poteva e doveva controllare seriamente , per evitare quanto meno
casi come quello da me denunciato, degli oltre 25mila euro
assegnati a Gaetano Riina, fratello di Toto' Riina, che
certamente non ne aveva diritto essendo sottoposto a misure di
prevenzione quale sorvegliato speciale di polizia''.    Borghezio sottolinea come ''nella geografia della frode
comunitaria, il posto centrale spetti, piu' che all'Italia, a
tre ben individuate regioni del Sud: Campania (622 segnalazioni
OLAF), Calabria (611) e Puglia (539). Mentre le regioni piu'
virtuose - prosegue - sono al Nord''.   ''Secondo dati ufficiali di Polizia - conclude - ogni anno ben
1,2 mld di euro finiscono nelle casse della mafia. Come non
pensare quindi ad una precisa pianificazione della frode
comunitaria, che non puo' non avere come presupposto l'accordo
fra politici meridionali e mafiosi di livello?''. (ANSA).
