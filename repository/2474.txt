#titolo Al ristorante e in enoteca la settimana Viniveri - Vino - Terra&Gusto
  Dal 2 al 9 marzo, con un corollario nella settimana successiva, vari ristoranti ed enoteche sparse su tutto il territorio nazionale, da Asti a Treviso, da Roma a Perugia, partecipano alla Settimana ViniVeri 2013.   
Una  anteprima di ViniVeri 2013, la manifestazione dedicata ai Vini secondo Natura che quest’anno festeggia la sua decima edizione e che si svolgerà dal 6 all’8 aprile nella cornice dell’Areaexp “La Fabbrica”, nel cuore della cittadina di Cerea, a pochi chilometri da Verona.  Nella Settimana ViniVeri 2013 enoteche e ristoranti amici di ViniVeri proporranno in degustazione, in bottiglia e al calice, i vini dei produttori partecipanti alla manifestazione di Cerea.  
n programma cene con piatti tipici in abbinamento ai vini dei vignaioli del territorio con la presenza degli stessi produttori di ViniVeri che si recheranno presso i ristoranti aderenti alla rassegna enogastronomica per incontrare gli appassionati-consumatori e “raccontare” e “trasmettere” la propria storia e filosofia aziendale, ricca di legami con la cultura e custode della miglior tradizione contadina.  
Per la lista completa ed aggiornata della Settimana ViniVeri 2013 consultare il sito di ViniVeri: 
 www.viniveri.net    
