#titolo Motodays, sfiorate le 150mila presenze alla Fiera di Roma - Motori
  Â ROMA - Ben 141.720 visitatori in quattro giorni: questi i numeri record della quinta edizione di Motodays, Salone Moto e Scooter del Centro-Sud Italia, che ha chiuso i battenti ieri alla Fiera di Roma.    ''Al di la' dei numeri - ha dichiarato Mauro Mannocchi, presidente Fiera Roma - abbiamo dato un segnale di speranza ad un settore che ne aveva davvero bisogno. In pochi anni questo Salone e' cresciuto in modo esponenziale ed e' diventato autorevole, ricevendo la fiducia delle aziende e di tutte le case costruttrici. Il mondo delle due ruote e' fatto di tante passioni e, per provarle a coinvolgerle tutte abbiamo messo in piedi numerose iniziative e molti appuntamenti sia all'interno dei padiglioni che nelle aree esterne, collaborando con le piu' importanti realta' di settore''. 
Una delle carte vincenti di Motodays 2013 e'  stata la Riding Experience, che ha permesso ai visitatori di salire in sella alla moto dei sogni (KTM, BMW, Yamaha, Honda, Suzuki, Harley-Davidson e Triumph) dopo averla fotografata negli stand per un giro nelle aree demo o per un una gita 'on the road' fuori dai padiglioni di Fiera. Le aree esterne hanno attirato migliaia di persone con gli spettacoli di stunt, freestyler e la rievocazione della 6 Giorni, con alcune delle moto piu' belle della storia dell'enduro portate in pista da Motoclub Roma e FMI. Successo per le iniziative speciali che hanno legato le due ruote con il mondo del sociale e della solidarieta' (tra le altre, la scuola guida Diversamente Disabili, Mototerapia, Sogni in liberta' per i non vedenti, Garage Italia-Bambini del deserto) o con il mondo delle bici e dell'Aeronautica come Pilota per un Giorno. 
Grande attenzione Motodays l'ha avuta anche per la sicurezza stradale, con il supporto della Polizia di Stato, e per gli addetti ai lavori attraverso l'incontro (in collaborazione con CCIAA) con le officine. 
Sul palco sono saliti poi alcuni dei grandi protagonisti delle gare di velocita', tra gli altri Max Biaggi, Eugene Laverty, Sylvain Guintoli, Michel Fabrizio, Davide Giugliano e poi Michele Pirro, Danilo Petrucci e Simone Corsi. 
Non solo piloti: attori di Motodays 2013 sono stati anche 20 preparatori romani degli Anni 70, premiati per il loro impegno con la targa 'Speedy Seventy- Memorial Claudio Mannocchi'. 
Apprezzate dal pubblico le quattro aree tematiche: 'Days on the Road' si e' confermato il punto di ritrovo preferito degli amanti dei viaggi e delle gite fuoriporta (successo per le danze del 'Festival dei Popoli' e per le ginnaste della Nazionale Italiana di ritmica, che si sono esibiti sul palco Mototurismo), 'Kromature' e' stato il padiglione dedicato alle moto custom, special e cafe racer con il Bike Show di LowRide (vinto da Vallese Garage) e contest riservati agli artisti. Ancora piu' grande e' stata l'area 'Elettrocity' dedicata ai mezzi ecologici, attraverso la quale e' stato possibile ricevere informazioni sulle ultime novita' di mercato e prenotare una prova su strada in programma a Roma il 22 e 23 marzo. Per i motociclisti 'old school' non e' mancata l'area Motodays Vintage riservata alle moto d'epoca: protagonisti dell'edizione 2013 sono stati '50 Cinquantini' che hanno fatto sognare tante generazioni di ragazzi di una volta e poi memorabilia, oggettistica e parti di ricambio della Mostra Scambio.  
