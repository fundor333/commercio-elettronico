#titolo Crisi: Salatto, Ppe chieda radicale riforma istituzioni Ue - La voce degli Eurodeputati - ANSA Europa
  BRUXELLES - Il Parlamento europeo che boccia l'accordo al ribasso sul bilancio raggiunto dai governi, da' il segnale di rappresentare gli interessi dei cittadini ed il Ppe, che rappresenta tanto la  maggioranza dei governi  quanto dei rappresentanti eletti, fara' bene a chiedere una profonda revisione delle istituzioni europee se non vorra' continuare a perdere consensi a fronte ''dell'antieuropeismo dilagante. E' l'invito lanciato al Ppe dall'eurodeputato dei 'popolare'  Potito Salatto , vicepresidente della delegazione Popolari per l'Europa. 
  
 ''Se si vuole frenare l' antieuropeismo dilagante  nel Continente, a causa delle misure di austerita' non accompagnate da quelle di crescita, sara' opportuno che sin da ora si discuta su delle riforme istituzionali da realizzare nel corso della prossima legislatura europea - afferma Salatto - D'altro canto non si puo' richiedere ai Paesi membri riforme strutturali e poi rifiutare qualsiasi ipotesi di  revisione dei trattati di Bruxelles . Il Ppe dovra' farsi carico di una pressante iniziativa politica per un cambio radicale delle istituzioni comunitarie se vuole ritrovare un suo consenso nei Paesi ove e' presente e dove oggi e' obiettivamente indebolito''.   
