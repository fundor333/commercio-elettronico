#titolo Unieco, chiede concordato preventivo - Emilia Romagna
     (ANSA) - REGGIO EMILIA, 11 MAR - Il CdA di Unieco, storica
cooperativa reggiana aderente a Legacoop con 1500 dipendenti, ha
presentato oggi al Tribunale la richiesta di concordato
preventivo con riserva, ricorrendo quindi all'articolo 161,
sesto comma, della legga fallimentare. Unieco opera dal 1904
articolata su 4 divisioni (Costruzioni, Laterizi, Ambiente e
Ferroviario). La coop spiega in una nota che si tratta di
un'iniziativa ''necessaria  a seguito di una procedura di
verifica disposta dal Tribunale''.
