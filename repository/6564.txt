#titolo Arriva app Salumi! mondo da scoprire su smartphone o tablet - Prodotti tipici - Terra&Gusto
  - Cinquantadue schede dettagliate di salumi tra tradizionali, tipici e 'moderni', illustrati da testi e immagini: ogni scheda spiega la produzione e la provenienza del prodotto. Inoltre la sezione 'Consigli' guida il consumatore verso una corretta lettura delle etichette e sulle giuste modalita' di conservazione dei salumi, senza mancare di svelare i segreti degli 'specialisti del sapore' sugli abbinamenti enogastronomici. Cosi' Massimiliano Dona, Segretario generale dell'Unione Nazionale Consumatori, presenta l'ultima App ideata dall'Associazione, in collaborazione con Parmacotto, per accrescere l'educazione dei consumatori sui salumi.     
L'Applicazione, precisano i promotori, scaricabile gratuitamente da Apple Store e Play Store e' pensata per gli amanti dei salumi o i neofiti, per chi sta facendo la spesa o la vuole pianificare, per chi vuole conoscere meglio un salume e come valorizzarlo. ''Insomma, una nuova App - osserva Dona- non solo per gustare i sapori della tradizione italiana, ma anche per farlo in sicurezza!''. 
''Raccontare un prodotto che si ama significa conoscerlo profondamente -sottolinea Stefania Rosi, Brand Developer e Vice Presidente del Gruppo Parmacotto- e capire le radici culturali del territorio in cui e' nato e in cui, con il tempo, si e' perfezionato. Noi del Gruppo Parmacotto da sempre abbiamo dedicato grande attenzione alle origini e alla storia dei nostri prodotti e per primi con l'enciclopedia digitale 
 www.prosciuttopedia.com 
 abbiamo voluto rafforzare il legame con la tradizione, proiettandola nel futuro. Per questo motivo abbiamo accolto con entusiasmo il progetto App 'Salumi' realizzato dall'Unione Nazionale Consumatori. Oggi e' fondamentale -conclude Stefania Rosi- porre il consumatore al centro del nostro lavoro consentendogli di conoscere, oltre al gusto e alle qualita' dei prodotti, i fondamentali criteri di sicurezza adottati nei diversi processi di produzione''.  
