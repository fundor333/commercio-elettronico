#titolo Uniti e diversi, in mostra 'fare gli italiani' - Cultura e Tendenze
TORINO - La storia d'Italia raccontata attraverso i suoi protagonisti: gli italiani.    La mostra ''Fare gli italiani. 150 anni di storia nazionale'' (Officine Grandi Riparazioni di Torino, 17 marzo - 20 novembre 2011) sceglie proprio questa angolazione per narrare il lungo percorso che ha portato alla formazione dell'identita' nazionale.  
 Tappe, queste, di un viaggio  lungo 150 anni durante il quale ''siamo diventati italiani''.     La rassegna, curata dagli storici Walter Barberis e Giovanni De Luna, evidenzia i principali elementi che hanno aggregato il popolo italiano e i fattori che, al contrario, hanno mantenuto o alimentato divisioni.    Il visitatore si muove in un allestimento multimediale di diecimila metri quadrati, su due livelli complementari.  
 Un filo cronologico costituito da una sequenza di date che richiamano gli avvenimenti piu' importanti della storia italiana e tredici ''isole tematiche'', il fulcro dell'esposizione, dedicate ai fenomeni che maggiormente hanno influito sul profilo degli italiani.    L'''Italia delle citta''' (che riporta al periodo pre-unitario), le ''Campagne'' (e il mondo contadino), la ''Scuola'', la ''Chiesa'', le ''Migrazioni'' (un Paese che attrae immigrati e ha prodotto in passato emigranti), la Prima e la Seconda Guerra Mondiale, la ''Partecipazione politica'', le ''Mafie'' (e la criminalita' organizzata), le ''Fabbriche'', i ''Consumi'', i ''Trasporti'', i ''Mezzi di comunicazione di massa''  
