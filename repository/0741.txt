#titolo Occhio alla Selecao - Visto da...
  (ANSA) - BUENOS AIRES - L'onda lunga della goleada con la quale il Brasile ha ieri superato l'ostacolo Costa d'Avorio e' giunta chiara e forte non solo sulle spiagge di Rio de Janeiro ma anche nel Rio della Plata, in Uruguay e in Argentina, dove l'ombra della squadra di Dunga incomincia a preoccupare.  A Buenos Aires ormai e' inverno e oggi e' il giorno piu' freddo dell'anno. Ma la temperatura sembra piu' alta grazie all'entusiasmo che c'e' sulla 'Seleccion': tutti gli sguardi sono ormai puntati sulla partita di domani contro la Grecia, anche se di fatto la nazionale e' gia' negli ottavi di finale.  Tra i 'golazos' di Gonzalo Higuain e le performance di Leo Messi tutto sembrava andare per il meglio per l'Argentina: ma il Brasile visto ieri contro la squadra africana mette paure, in particolare la capacita' evidenziata dalla 'Selecao' nel colpire l'avversario, pur mantenendo uno schieramento che mira a mantenere la solidit√† difensiva.   L'altro tema che in queste ore ha incuriosito i tifosi argentini e' la squadra che scendera' in campo contro i greci: e' stata tutta rimaneggiata, visto che ci sara' per esempio il goleador interista Diego Milito. A Buenos Aires c'e' comunque un grande ottimismo: ci si affida, in altre parole, alla   Gli argentini comunque sono ottimisti e si affidano ancora una volta alla sapiente mano del commissario tecnico Diego Armando Maradona.  
