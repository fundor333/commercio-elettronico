#titolo Trapianti: Aido festeggia 40 anni di attivita' - Associazioni - Salute e Benessere
     (ANSA) - ROMA, 1 MAR -  Sono 1.323.810 i cittadini che in
Italia hanno espresso il proprio consenso alla donazione di
organi e tessuti e sono registrati nel Sit, il Sistema
informativo trapianti. Di questi 1.202.648 sono iscritti
all'Aido, l'Associazione italiana per la donazione di organi
tessuti e cellule, che in questi giorni compie quarant'anni di
attivita'. A ricordarlo e' in una nota il Centro nazionale
trapianti (Cnt).   "Era il 26 febbraio 1973 quando nasceva a Bergamo l'Aido-
precisa il Cnt - poi gli anni Ottanta hanno visto crescere
l'Associazione nel numero di tesserati e nell'impegno a
promuovere una cultura della donazione e del trapianto. Encomiabile poi- sottolinea ancora il Cnt-  e' stata la
partecipazione dell'Associazione alla scrittura di  emendamenti
da proporre  per il disegno di legge sui trapianti: una  legge
fortemente voluta nel nostro Paese e che finalmente arriva il 1
aprile del 1999".   "Nel 2008 l&#8217;Aido raggiunge il milione di associati e consegna
nelle mani del direttore del Centro Nazionale Trapianti un
simbolico assegno: un milione di dichiarazioni di volonta'
positive da inserire nel Sistema informativo trapianti -
conclude la nota- questi numeri raccontano di milioni di
volontari impegnati ogni giorno nella diffusione della cultura
della donazione".    L'Aido festeggera' i 40 anni di attivita' al Festival del
Volontariato di Lucca, dall'11 al 14 aprile.(ANSA).
