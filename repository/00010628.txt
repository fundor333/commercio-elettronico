#titolo Monti, a Ue chiediamo flessibilita' su investimenti - Economia e lavoro - ANSA Europa
     (ANSA) - BRUXELLES, 14 MAR - L'Italia chiedera' ''un margine
di flessibilita''' sugli investimenti, ''nell'ambito della
disciplina di bilancio'', e Monti si dice convinto che ''saremo
ascoltati, oggi e mi auguro anche in futuro, perche' l'Italia ha
dimostrato nei fatti una straordinaria fiducia nell'Europa, e ha
saputo ritrovare l'equilibrio nella sua finanza pubblica''. Cosi' il premier a margine del vertice Ue.    Per Monti, l'Italia merita di essere ascoltata perche',
''lasciamo perdere altre manifestazioni di opinione, ha saputo
ritrovare da se' l'equilibrio nella sua finanza pubblica che
tanto preoccupava gli italiani, gli europei e il mondo''.    Quella sugli investimenti non sara' la sola spinta, perche'
l'Italia puntera' allo stimolo alla crescita in generale: ''Il
governo italiano ha avuto una  presenza incalzate nei consigli
Ue e oggi e' il momento di insistere sulla tempestiva, piena e
puntuale attuazione del patto per la crescita deciso a giugno
anche su insistenza italiana''.    Sugli investimenti Monti ha spiegato che gia' ''sono stati
introdotti margini ragionati di flessibilita' nell'ambito delle
norme Ue per la disciplina di bilancio'', ma l'Italia chiedera'
''di nuovo che di questi margini ci si possa avvalere'', ovvero
che si possa ricominciare a spendere denaro pubblico per gli
investimenti produttivi, in presenza di deficit sotto il 3%.
