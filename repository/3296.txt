#titolo Salute: studio conferma,fenolo in vino rosso combatte cancro - Alimentazione - Salute e Benessere
     (ANSA) - SYDNEY, 8 MAR - La buona notizia e' che il vino
rosso puo' curare il cancro. La notizia meno buona e'
bisognerebbe berne 100 bicchieri al giorno, a meno di non
assumerlo in pillole. Uno studio internazionale, guidato dal
biologo australiano David Sinclair dell'Universita' del Nuovo
Galles del sud, ha fugato ogni dubbio sulle capacita' del
resveratrolo, un fenolo rinvenuto nella buccia dell'uva, di
combattere il cancro, il morbo di Alzheimer e il diabete di tipo
2. 
   ''Come pensavamo, il resveratrolo puo' veramente attivare gli
enzimi anti-invecchiamento detti sirtuine'', scrive Sinclair
sulla rivista Science. ''Attiva le difese genetiche
dell'organismo contro l'invecchiamento e le malattie, rafforza
la resistenza allo stress e l'efficienza energetica, ha azione
antiinfiammatoria e di fluidificazione del sangue. E'
probabilmente piu' efficace di qualsiasi antiossidante''. 
   Il vino rosso tuttavia contiene solo basse concentrazioni di
resveratrolo. Secondo Sinclair, il prossimo passo sara' di
formulare farmaci sintetici con una potenza 100 volte superiore,
un risultato che puo' essere conseguito entro cinque anni. (ANSA).
