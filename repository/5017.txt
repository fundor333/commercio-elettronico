#titolo Chrysler, vendite in Usa +16% in gennaio - Industria e Mercato - Motori
  NEW YORK - Le vendite di Fiat Chrysler sul mercato Usa sono aumentate del 16% nel mese di gennaio. Lo rende noto il gruppo, sottolineando come si tratti del miglior mese di gennaio degli ultimi cinque anni. Le auto vendute negli Stati Uniti il mese passato sono state 117.731, rispetto alle 101.149 del gennaio 2012. I marchi Chrysler, Dodge, Ram Truck e Fiat hanno tutti aumentato le vendite anno su anno, e il gruppo segna il miglior gennaio dal 2008 e il trentaquattresimo mese consecutivo di crescita. 
In particolare Ã¨ stato un gennaio record anche per la Fiat 500, che ha fatto registrare un incremento delle vendite in Usa del 31% e l'undicesimo mese consecutivo di crescita. Soddisfatto Reid Bigland, responsabile commerciale per gli Stati Uniti e amministratore Delegato del marchio Dodge: "E' stata una settimana molto positiva per il Gruppo Chrysler. MercoledÃ¬ scorso abbiamo presentato i risultati dell'esercizio 2012 che si Ã¨ chiuso con un utile di 1,7 miliardi di dollari e oggi annunciamo vendite mensili in aumento del 16% rispetto a gennaio dell'anno scorso e il trentaquattresimo mese consecutivo di crescita. Iniziamo il 2013 - aggiunge - con una gamma prodotto che non Ã¨ mai stata cosÃ¬ competitiva, grazie a modelli come il nuovo Ram 1500, eletto Truck of the Year 2013 dalla rivista Motor Trend e anche da una giuria di giornalisti specializzati in occasione del Salone di Detroit, e il Jeep Grand Cherokee equipaggiato con il nuovo motore EcoDiesel che registra consumi pari a 30 miglia per gallone nel ciclo extraurbano".  
