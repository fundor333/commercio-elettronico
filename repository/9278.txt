#titolo Qatar: Al-jazeera lancia canale francese - Mondo
     (ANSA) - DOHA, 18 MAR - L'emittente televisiva del Qatar
Al-Jazeera lancera' presto un canale in lingua francese e
successivamente ne lancera' anche un altro lingua inglese che
trasmettera' dalla Gran Bretagna. Lo ha annunciato il suo
direttore Ahmed bin Jassem Al-Thani. Il canale inglese fara'
parte di Al Jazeera English, che esiste dal 2006. Le sue
trasmissioni saranno prodotte e diffuse dalla Gran Bretagna per
cinque ore al giorno in prima serata.
