#titolo Porto Ancona: Vespasiani,politici parlano senza leggere atti - Autorit√† Portuali Marche - Mare
     (ANSA) - ANCONA, 28 FEB - Si basano su una ''sorprendente non
conoscenza di atti e fatti ufficiali'' le affermazioni fatte da
alcuni politici nei giorni scorsi su temi del porto di Ancona
come l'ex azienda Bunge, il Piano regolatore portuale,
l'intervento di riqualificazione della Fiera e il waterfront. A
sottolinearlo e' Tito Vespasiani, segretario generale
dell'Autorita' portuale, che replica punto per punto alle varie
esternazioni.    Sull'ex Bunge, il funzionario ricorda come, a distanza di 15
mesi dal protocollo sottoscritto tra Regione, Provincia, Comune
e Ap, il Comune non ha ancora modificato l'art. 4 del piano del
porto per consentire a futuri investitori...la possibilita' di
effettuare interventi di demolizione e ricostruzione''. Incentivare la riassunzione dei lavoratori ex Bunge, sottolinea
Vespasiani, e' un obiettivo generale e condiviso. Quanto al
Piano regolatore del porto, il segretario riporta stralci del
provvedimento dell'amministrazione regionale dopo la sostanziale
bocciatura da parte della Commissione Via del ministero a causa
del 'problema frana': ''le previsione della variante al Prp si
pongono in contrasto con il Piano di risanamento Aerca''.    Sulla Fiera, Vespasiani cita il parere del Comune di
conformita' al Piano regolatore dato il 17 maggio 2012
all'intervento di riqualificazione dell'Authority: il progetto
era stato poi approvato all'unanimita' dal Comitato portuale con
voto favorevole del rappresentante del Comune. Sul waterfront,
infine, Vespasiani risponde alle accuse di inerzia dell'Ap
ricordando i 600 mila euro spesi per il restauro di monumenti
del porto e come l'ipotesi di una societa' di progettazione
(Traiano) condivisa dall'Authority, sia stata respinta
dall'amministrazione comunale.(ANSA).
