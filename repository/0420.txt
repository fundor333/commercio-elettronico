#titolo Yoga fa bene ai bimbi, li aiuta a combattere stress - Stili di vita - Salute e Benessere
     (ANSA)- ROMA, 31 GEN- Lo yoga e' utile in eta' pediatrica
perche' aiuta a sviluppare le potenzialita' specifiche di ogni
bambino,  a recuperare situazioni di stress e disagio psichico 
e  a superare difficolta' nell&#8217;apprendimento. E' quanto e'
emerso al ventiquattresimo congresso della Societa'  italiana di
pediatria preventiva e sociale (Sipps), nel quale e' stata
ospite  la Federazione italiana yoga. &#8220;Quando nei piu' piccoli si verificano condizioni di disagio
psichico e di forte stress&#8211; ha dichiarato il dottor Giuseppe Di
Mauro, presidente Sipss -  e' necessario intervenire prima che
queste situazioni possano sfociare in forti disagi o vere e
proprie patologie". "In un&#8217;epoca in cui i bambini vivono tempi
accelerati e non adatti ai loro ritmi naturali- ha proseguito-
e'  importante cercare nuovi strumenti che, con metodologie
semplici come il movimento e la respirazione, consentano loro di
imparare a stare bene" "Lo yoga &#8211; ha dichiarato  invece
Antonietta Rozzi, docente di Pedagogia Yoga della facolta'  di
Scienze della Formazione di Bologna e Bolzano-Bressanone-
persegue, per certi aspetti, gli stessi fini della pedagogia:
accompagnare il bambino nel suo percorso di crescita attraverso
lo sviluppo delle sue potenzialita' e di una personalita'
equilibrata, autonoma e libera da condizionamenti". Lo yoga per bambini si avvale degli stessi strumenti utilizzati
per gli adulti, la cosiddetta pedagogia e didattica yogica, ma
con approccio diverso e piu' ludico e tempi adatti all&#8217;eta' dei
piccoli.
