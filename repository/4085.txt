#titolo Nasce delegazione 'Popolari per l'Europa' in Ppe - La voce degli Eurodeputati - ANSA Europa
  BRUXELLES - Nasce al Parlamento Ue la delegazione dei  'Popolari per l'Europa'  in seno al Partito popolare europeo (Ppe). Lo hanno annunciato a Bruxelles a margine dell'ufficio di presidenza del Ppe, il segretario dell'Udc, Lorenzo Cesa, e gli eurodeputati Giuseppe Gargani, Potito Salatto, Mario Mauro e Herbert Dorfmann. ''Gli aderenti alla delegazione Udc-Fli-Svp si sono espressi a favore di un nuovo progetto d'integrazione Ue che vede al centro l'impegno dell'Italia in vista delle prossime elezioni europee'', hanno affermato  Gargani e Salatto .     
   
 Mauro e Dorfmann  hanno spiegato che l'obiettivo e' ''promuovere la costituzione di una delegazione soprannominata Popolari per l'Europa, intesa come argine ai nazionalismi e ai populismi e come speranza per i tanti che in Italia credono all'Europa come madre e non come matrigna''. La  nuova delegazione  intende proporre incontri e iniziative volti alla realizzazione del Partito popolare europeo in Italia. 
   
    
