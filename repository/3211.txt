#titolo Libri: Europa senza dittatura finanza - Cultura e Tendenze
     (ANSA) - ROMA, 14 MAR - La politica, timida, in panchina e
la finanza, spregiudicata, padrona del campo. Questa e' stata,
finora, l'Europa, condizionata da un sistema neoliberista che ha
privilegiato la dittatura del rigore rispetto alle speranze
della crescita: una prospettiva che va rovesciata. Elido Fazi e
Gianni Pittella spiegano perche' nel bel saggio 'Breve storia
del futuro degli Stati Uniti d'Europa'. Gli autori puntano su
un'Europa capace di superare i confini che la grande finanza ha
spazzato via.
