#titolo Carne: allevatori bovini, Ue riapra dossier trasparenza - Mondo Agricolo - Terra&Gusto
     (ANSA) - TORINO, 13 MAR - Sos delle associazioni di
allevatori di razze bovine autoctone per l'ipotesi di eliminare
l'etichettatura volontaria della carne. ''E' assurdo che a
Bruxelles si faccia questa proposta proprio mentre lo scandalo
dei prodotti con carne equina evidenzia ancora una volta
l'urgenza di garantire il controllo delle filiere zootecniche''.    La protesta e' stata riassunta in un documento firmato da
Anaporabi (razza Piemontese), Anabic (Chianina, MArchigiana,
Romagnola, Maremmana e Podolica) e Anacli (razze Charolaise e
Limousine italiane). 
   ''L'etichettatura volontaria - spiegano - e' un provvedimento
che ha funzionato in modo eccellente per oltre dieci anni, sul
quale gli allevatori italiani hanno investito e che permette al
consumatore di ricevere importanti informazioni sul prodotto che
acquista in macelleria. Eliminarla sarebbe un passo indietro di
anni che mette a rischio le razze autoctone italiane''.(ANSA).
