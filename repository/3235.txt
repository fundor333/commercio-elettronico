#titolo I bebè 'imparano le sillabe' nel grembo materno - Sanità - Salute e Benessere
  I bebe' 'imparano a sillabare' quando sono ancora nel grembo materno: gia' tre mesi prima di nascere, infatti, il loro cervello e' capace di riconoscere i suoni di certe sillabe distinguendoli dal rumore e di distinguere una voce femminile da una maschile. Lo rivela una ricerca su neonati prematuri dalla 28/ima settimana di gestazione. Lo studio, di Fabrice Wallois dell'INSERM, Universite' de Picardie ad Amiens, e' stato pubblicato sulla rivista Proceedings of the National Academy of Sciences    E' noto che i bebe' ancora nel grembo materno riconoscono la voce della mamma, ma e' dibattuto se imparino o meno a 'muovere i primi passi' nella lingua prima di nascere. Gli esperti hanno pensato di capirlo studiando le reazioni del cervello di prematuri con un test di risposta a stimoli. E' emerso che i prematuri gia' alla 28/ima settimana possono discernere tra varie sillabe e anche tra voci maschili e femminili e che gia' l'emisfero sinistro, centrale nel linguaggio, e' ampiamente coinvolto in queste reazioni.  
