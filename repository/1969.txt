#titolo Huffington scova statuto M5S, Grillo presidente movimento  - Associate
Beppe Grillo non è solo il leader del M5S, ne è il vero e proprio presidente. E' quanto ha scoperto l'Huffington Post che ha rintracciato il vero Statuto del movimento, l'atto costitutivo del M5s davanti al notaio. Il nipote di Grillo, Enrico, è il socio fondatore e vice presidente; il commercialista Enrico Maria Nadasi, è il segretario. Dall'atto costitutivo risulta che il titolare del simbolo dei cinque stelle e del blog beppegrillo.it è l'ex comico genovese. "Spettano quindi al signor Giuseppe Grillo", si legge, "titolarità, gestione e tutela del contrassegno; titolarità e gestione della pagina del blog". 
 L'Assemblea va convocata almeno una volta l'anno entro il mese di aprile. Poi c'é un consiglio direttivo e un presidente. Che, per ora, sono sempre Grillo, il nipote e il commercialista. Che, come detto, sono rispettivamente presidente, vice e segretario. Non compare invece nello statuto il nome di Gianroberto Casaleggio. Inoltre i tre hanno la qualifica di soci fondatori, mentre gli altri soci, quelli ordinari, vengono ammessi solo dopo la presentazione di una domanda che deve essere approvata dal consiglio direttivo stesso (Beppe Grillo, Enrico Grillo e Nadasi). Non risulta invece nell'atto il nome di Gianroberto Casaleggio.  
