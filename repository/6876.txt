#titolo Da Chillemi a Chiabotto e Leone, tutte le miss in posa - Miss Italia
  Calendario 2013 di Miss Italia: ‘Stile di donne. Stili di vita’ 
 Giusy Buscemi ripropone ed interpreta le tendenze dagli anni ’40 ad oggi, sinonimo di uno stile femminile intramontabile. 
 Miss Italia presenta il Calendario 2013, il cui titolo, ‘Stile di donne. Stili di vita’, è lo specchio di un viaggio nella moda che si traduce in un cammino alla scoperta del ruolo sociale della donna nel corso dei decenni. La protagonista unica è Giusy Buscemi, più attrice che modella, che interpreta, in modo ironico, gli stili femminili partendo dagli anni ‘40 fino ad oggi. 
 La ragazza siciliana, mai così bella, si diverte, scherza, felice di questo ruolo, oraingenua, ora maliziosa, mentre un grande nome della fotografia, Claudio Porcarelli ,lascia che il gioco vada avanti, proprio come se dovesse durare tutto l’anno: «E' stata una prova anche per me, oltre che per Giusy», ha detto. 
 Le immagini, che hanno il valore di un documento della nostra storia, si soffermano sui modelli che hanno segnato un’epoca: dalle Sorelle Fontana, a Chanel, a Dior, Paco Rabanne, Versace, Mary Quant, Yves Saint Laurent, alle figlie dei fiori degli anni ’70,a Giorgio Armani, a Valentino. 
 ‘Dive’ e giornaliste arricchiscono questo percorso con le loro testimonianze suidecenni vissuti dal mondo femminile del tempo. Tra le ‘dive’: Silvana Pampanini, Elsa Martinelli, Micol Fontana e Lorella Cuccarini. Tra le giornaliste: Laura Laurenzi, Barbara Palombelli, Laura Delli Colli, Monica Curetti, Cinzia Malvini, Brunella Tocci, la fashion stylist Amelianna Loiacono e la fashion editor AlessiaCaliendo. 
 «Sono voci autorevoli - ha detto Patrizia Mirigliani, al suo decimo Calendario – ed hanno il prestigio personale per poter raccontare, osservando una fotografia, il modo di essere e di vivere della donne in periodi storici in cui lo stile e la posizione socio-culturale si fondono perfettamente».Si parla molto di moda, poco di stile. E, se è vero che il fashion è un fenomeno legato agli aspetti sociali, non si può non parlare dei cambiamenti avvenuti nell’universofemminile italiano. Una foto e un racconto del decennio vissuto; ecco il Calendario del nuovo anno. Sullo sfondo, Miss Italia, con i suoi 74 anni di storia, illumina la scena.  
