#titolo Conclave, si prepara il balcone dell'Habemus Papam - Diario Vaticano
Lavori in corso alla Loggia delle Benedizioni della Basilica di San Pietro, dove, a giorni, si affaccerà il nuovo Papa. Da lì infatti si assisterà all'annuncio, "Habemus Papam", del protodiacono. 
 Diversi operai hanno lavorato sul balcone mentre una lunga scala ha portato dal sagrato fino alla parte più alta della finestra gli addetti al montaggio del drappo di velluto rosso. Sono state ricoperte con tessuto rosso, con bordi dorati alla base e sotto i capitelli, anche le colonne ai lati dell'imponente finestra.   
