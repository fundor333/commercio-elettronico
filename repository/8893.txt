#titolo SALUTE: SOLO COLESTEROLO BUONO CON PECORINO DOP TOSCANA - Alimentazione - Salute e Benessere
     (ANSA) - BRUXELLES, 20 FEB - Il pecorino toscano Dop presto
potrebbe contenere solo colesterolo buono, per effetto di uno
studio condotto dalla Regione Toscana in collaborazione con
l'Universita' di Pisa, e attualmente in fase di sperimentazione,
che prevede il lino quale componente della miscela alimentare
degli ovini. E' uno degli esempi dell'applicazione della
tecnologia e della ricerca in agricoltura, obiettivo della rete
Eriaff (network di 20 regioni italiane e europee) di cui la
Toscana e' capofila.    La rete, per la quale stanno manifestando interesse una
decina di regioni aggiuntive, e' stata presentata dall'assessore
all'Agricoltura Gianni Salvadori al gabinetto del Commissario Ue
per l'agricoltura Dacian Ciolos, con l'intento di avviare un
dialogo permanente. Sul piatto ci sono soprattutto i fondi
collegati per l'agroindustria (programma Horizon 2020) e la
volonta' di diventare un punto di riferimento per l'Ue.    L'assessore Salvadori definisce ''positivo il bilancio''
della visita a Bruxelles, evidenziando, tra l'altro, il valore
dello ''scambio di informazioni e best practice'' all'interno
del network. (ANSA).
