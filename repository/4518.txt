#titolo CULTURA: INTESA FONDAZIONE MOLISE CULTURA-FONDAZIONE SAVOIA - Attivit√° Istituzionali Molise
     (ANSA) - CAMPOBASSO, 21 FEB - Il presidente della Regione
Molise, Michele Iorio, nella sua veste di presidente della
Fondazione Molise Cultura, e il presidente della Provincia di
Campobasso, Rosario De Matteis, in qualita' di presidente della
Fondazione Savoia, hanno firmato oggi un protocollo di intesa
tra le due fondazioni che, tra le altre cose, consentira' di
tenere aperto il Teatro Savoia e di fargli ospitare una serie di
eventi di grande importanza e qualita' artistica.    Nel corso dell'incontro e' stato presentato anche il
programma di eventi musicali, teatrali e artistici del 2013
della Fondazione Molise Cultura. ''Sono molto soddisfatto di
questo giorno - ha detto Iorio - perche' ci consente di
presentare il lavoro svolto in questi anni dal nostro Governo
regionale, in un settore che riteniamo fondamentale per lo
sviluppo sociale ed economico del Molise. Innanzitutto tracciamo
un percorso di sinergia tra le due Fondazioni, Molise Cultura e
Savoia, che come primissimo e importantissimo effetto pratico,
vedra' scongiurare la chiusura, prevista per la fine dello
scorso anno, dell'antico e prestigioso Teatro di Campobasso,
punto di riferimento culturale per l'intera regione. Non solo,
ne rilanciamo il ruolo inserendolo in un cartellone di eventi di
grande valore artistico che vede il coinvolgimento di rivelanti
professionisti di fama nazionale e di molti giovani molisani''. (ANSA).
