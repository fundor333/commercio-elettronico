#titolo Gaffe di Romney, la classe media? Ha 190 mila euro annui - Mondo
WASHINGTON - Ennesima gaffe del candidato repubblicano alla Casa Bianca, Mitt Romney. Ai microfoni dell'Abc, l'ex governatore del Massachusetts, notoriamente miliardario, ha definito gli appartenenti alla classe media coloro i quali guadagnano tra i 200mila e i 250mila dollari l'anno, insomma che hanno un reddito di circa 190mila euro.     Peccato per lui che secondo Business Insider, solo il 3% della popolazione americana guadagna tanto. La middle class, secondo questi calcoli, e' ferma tra i 30mila e i 100mila dollari, che vuol dire un massimo di 76mila euro. Si tratta di un errore blu, tenuto conto che sia Romney, sia Obama si dicono paladini dei diritti del ceto medio bistrattato dalla crisi.     Pressato dalle polemiche, lo staff di Romney ha cercato di metterci una pezza, che pero' appare peggiore del buco. Il dato fornito dal candidato del Grand Old Party si riferiva alle entrate di tutti i componenti della casa, non solo del capofamiglia. Tuttavia, anche cosi', 190mila euro sembrano un po' tantini lo stesso.Â   
