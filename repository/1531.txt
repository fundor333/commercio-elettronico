#titolo Iraq: 112mila civili uccisi in attacchi - Top News
     (ANSA) - BAGHDAD, 17 MAR - Almeno 112mila civili sono morti
nei combattimenti e negli attacchi che hanno insanguinato l'Iraq
dopo l'invasione della coalizione anglo-britannica nel 2003,
secondo un nuovo bilancio pubblicato oggi dall'Ong 'Iraq Body
Count', con sede nel Regno Unito. Nel documento,
l'organizzazione riferisce che tra i 112.017 e 122.438 civili
sono stati uccisi durante i 31.500 attacchi avvenuti in dieci
anni. Includendo le morti dei soldati e dei ribelli, la cifra
potrebbe raggiungere 174mila.
