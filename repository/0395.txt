#titolo Fugge in Porsche e sperona cc, arrestato - Liguria
     (ANSA) - VENTIMIGLIA (IMPERIA), 17 MAR - Un cittadino monegasco
di 26 anni, Christian Antony Alexandre Cresci, e' stato
arrestato dai carabinieri per resistenza a pubblico ufficiale,
furto e simulazione di reato, al termine di una rocambolesca
fuga su una Porsche di sua proprieta' durante la quale ha anche
speronato l'auto di una pattuglia. Il giovane sara' processato
per direttissima domani. Era fuggito alla frontiera dopo un
controllo perche' l'auto aveva le targhe di prova e non poteva
circolare in Italia.
