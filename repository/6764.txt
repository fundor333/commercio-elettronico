#titolo Teresa Mattei - Protagonisti
ROMA -  "Esprimo il cordoglio mio e del Partito democratico per la scomparsa di Teresa Mattei". Lo afferma il segretario nazionale del Pd, Pier Luigi Bersani. "Una vita spesa al servizio della libertà e dei deboli. Lottò contro la barbarie fascista e nazista, fu staffetta partigiana e la più giovane tra le elette all'Assemblea Costituente, dove il suo contributo più bello e significativo lo diede nella formulazione dell'art.3 della Carta. Donna libera, si schierò contro lo stalinismo e per questa ragione fu espulsa dal PCI. Sono queste le figure che hanno contribuito con la forza delle idee, il coraggio e l'esempio, a costruire la democrazia nel nostro Paese. La ricorderemo per tutto questo e per la scelta di un fiore, la mimosa, come simbolo della giornata internazionale delle donne", conclude.  
