#titolo Dal sottomarino Nazario Sauro collegamenti in onda corta - Uomini e Mare - Mare
  (ANSA) - GENOVA, 25 GEN - Due giorni di collegamenti radio in onda corta in tutto il mondo dal sottomarino  Nazario Sauro . E' l'iniziativa che si svolgera' domani e domenica a bordo del sommergibile ormeggiato lungo la banchina di  Galata Museo  a Genova promosso dalle associazioni radioamatori CISAR sezione di Savona ed ERA sezione di Arenzano. I radioamatori e telegrafisti faranno attivita' radio utilizzando il glorioso nominativo di battaglia del sottomarino: ''II1IANS''.     Il collegamento avverra' in digitale, fonia e telegrafia su tutte le bande a onda corta a rotazione in funzione dell'orario e della propagazione. Ad ogni radioamatore in collegamento verra' inviata a posteriori una ''Qsl card'', ovvero una cartolina di conferma e ricordo con l'immagine del sottomarino.(ANSA).  
