#titolo Nautica: regate e convegni nel messinese per 'SiSalpa' - Autorit√† Portuali Sicilia - Mare
     (ANSA) - PALERMO, 4 MAR - Quattro giorni all'insegna del
mare, con le migliori imbarcazioni da guardare in esposizione e
provare con mano, le ultime attrezzature per la navigazione e la
pesca da scoprire, lezioni di vela a cui partecipare e contest
di acquascooter e regate veliche per mettersi alla prova. Dal 14
al 17 marzo il complesso turistico di Portorosa, a Furnari, in
provincia di Messina, apre le sue porte alla seconda edizione di
''SiSalpa'', l'Expo della Nautica Mediterranea dedicata agli
appassionati e professionisti del settore.     Si comincia giovedi' alle 10.30 con l'inaugurazione
dell'Expo e il convegno sulla sicurezza in mare previsto nel
primo pomeriggio. Ogni giorno, poi, diverse le attivita'
organizzate per intrattenere il pubblico tra cui una gara di
pesca con vincitore finale e attivita' dimostrative tenute da
esperti diving ed apneisti rivolte agli studenti.    Due i contest al centro della manifestazione: la Portorosa
Cup, regata velica che prendera' il via sabato alle 11, vedra'
gli atleti sfidarsi in tre prove e domenica, alle 18, la
premiazione del vincitore; il Trofeo SiSalpa Comune di Furnari,
campionato regionale di moto d'acqua per cui sono previste gare
a cronometro, prove libere stand-up e run-boat e sfide dirette
per scoprire i vincitori. (ANSA).
