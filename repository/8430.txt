#titolo Catania, fermare cementificazione e' priorita'  - DAL MIPAAF - Terra&Gusto
  - PADOVA - "Fermare la cementificazione del territorio è una priorità e credo debba esserlo anche per il prossimo governo": a dirlo il ministro alle politiche agricole Mario Catania, intervenendo all'inaugurazione di un lotto di orti sociali a Padova.  
"Riproporrò il ddl che era pronto per essere votato dal Consiglio dei ministri prima della fine prematura del Governo - ha aggiunto Catania - credo che ci sia una sensibilità trasversale su questo punto". Catania ha firmato a Padova un protocollo d'intesa con il sindaco del capoluogo euganeo Flavio Zanonato e con il presidente di Italia Nostra Marco Parini per la promozione degli orti sociali. A Padova in un anno gli orti sociali sono passati da 140 a 400. "Il ritorno alla terra è senz'altro necessario - ha rilevato il ministro - la nostra iniziativa si innesta sul solco della rivoluzione verde innescata alla Casa Bianca dalla first lady Michelle Obama. Vorremmo che in tutte le città d'Italia fiorissero questo tipo di iniziative, che oltre ad essere un progresso dal punto di vista ecologico, creano nuove reti sociali e migliorano il benessere dei cittadini".  
