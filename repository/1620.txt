#titolo Scuola Sant'Anna, troppi tagli frenano la crescita - Dossier - Scienza&Tecnica
  Il sistema universitario vive ''un periodo costellato da una successione continua di nuovi tagli e di nuove regole'' che, anziché risolvere i problemi, ''finiscono per bloccare lo sviluppo di quelli che potrebbero crescere''. Lo ha detto il rettore della Scuola Superiore Sant'Anna di Pisa, Maria Chiara Carrozza, nella cerimonia di inaugurazione dell'anno accademico 2012/2013.  
Tuttavia, il processo di crescita e rinnovamento della Scuola, secondo Carrozza, non si è fermato e nonostante ''il blocco del turnover ci siamo con le risorse e i pochi strumenti a disposizione riuscendo a reclutare molti ricercatori che hanno contribuito al ringiovanimento del nostro corpo docente''.  
''Tanti di loro - ha spiegato - sono a tempo determinato, e finanziati su fondi di ricerca. Sappiamo bene che per loro è importante che si crei maggiore mobilità e maggiore opportunità di carriera accademica anche in Italia''.   
Ma il Paese può e deve fare di più, ha concluso Carrozza, anche sull'altra questione centrale della giornata di oggi, ovvero l'equità del sistema sanitari: ''in questo settore siamo molto impegnati, anche se come accade al sistema della ricerca e della formazione, purtroppo la sanità è vista troppo spesso come una voce interessante solo per tagli lineari e sembra essere presente nelle leggi finanziarie solo come sorgente di possibili risparmi: difficilmente la troviamo come oggetto di investimenti''  
