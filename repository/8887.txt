#titolo Conoscere l'Argentario, primo Meeting sul Territorio - Nelle Regioni - In Viaggio
Un meeting per promuovere il Territorio dell'Argentario, il mare della Maremma e le isole vicine. E' l'iniziativa che vede in campo la Camera di Commercio di Grosseto ed il Golf Club Argentario insieme alla Lavoratori del Mare srl. L'evento si terra' il prossimo 3 e 4 marzo, nello scenario dell'Argentario Resort Golf & SPA.  
Dopo un’attenta verifica nei siti degli operatori internazionali del Charter, il Management della Lavoratori del Mare si e' reso conto che l’Argentario e la Maremma ''non sono quasi mai menzionati e proposti come luoghi da visitare o nei quali fermarsi''. Cosi' hanno pensato al Meeting come ''una prima, efficace risposta, a questa carenza''. E saranno proprio l’Argentario e la Maremma, con la loro ricchezza di storia, cultura, enogastronomia e bellissimo mare, che verranno portati a conoscenza degli ospiti del meeting. Non mancheranno gli interventi del presidente della Camera di Commercio di Grosseto Gianni Lamioni, del presidente della Provincia Leonardo Marras e del sindaco di Monte Argentario Arturo Cerulli.  
Ospiti di questo primo convegno dedicato al territorio nel suo insieme, grandi operatori nazionali ed internazionali del charter, le piu' grandi  agenzie italiane di servizi alla nautica, la stampa specializzata del  settore, nazionale e locale.  
