#titolo Corte Ue, quote gratuite Ets non discriminano carbone - Istituzioni e UE - Ambiente&Energia
     (Ets) non discrimina
le imprese negli Stati membri la cui industria e' alimentata
soprattutto a carbone. Questa in sintesi la sentenza del
Tribunale dell'Unione europea, che ha respinto il ricorso
presentato dalla Polonia, basato sulla presunta diminuzione
della competitivita' delle aziende che impiegano principalmente
il carbone come combustibile. 
   Secondo il Tribunale dell'Ue, la direttiva sull'Ets non viola
le normative europee e ''concede agli Stati membri un margine di
discrezionalita' che consentira' loro di adottare misure
economiche a favore'' dei settori piu' interessati dal rischio
di 'fuga dal carbone' a causa dei costi delle emissioni di gas
serra. Nello specifico, secondo il Tribunale dell'Ue la
Commissione europea ''non ha violato il principio della parita'
di trattamento'' quando ha deciso di trattare in modo uniforme
gli impianti che impiegano combustibili diversi nel momento in
cui ha definito i parametri per calcolare il numero delle quote
di emissioni di CO2 da assegnare. 
   La normativa Ue prevede anche condizioni di attuazione
progressive, per cui gli impianti piu' inquinanti sono anche
quelli che all'inizio possono impiegare un maggior numero di
quote gratuite di emissione. Dal 2013 inoltre il sistema
dell'assegnazione delle quote si basa sulla vendita all'asta,
quindi gli impianti possono comunque acquistare le quote di CO2
mancanti per mettersi in regola con la normativa Ue. (ANSA)
           
