#titolo Berlusconi, per Colle vogliamo candidato non sinistra - Politica
  ROMA - ''Per il Quirinale  il centrodestra non ha bisogno di chiedere a nessuno, e tanto meno alla sinistra, 'candidati in prestito', perche', dopo tanti Presidenti di un solo colore, ha invece diritto a rivendicare un candidato diverso e di altra estrazione''. Lo afferma il leader del Pdl, Silvio Berlusconi, in una nota. 
 "Il centrosinistra - si legge nella nota - è ormai diviso su tutto e questo non meraviglia più nessuno. Come non meraviglia la vera e propria guerra scatenata intorno al Governo e alla Presidenza delle Camere con l'obiettivo di sempre: il Quirinale. 
 Ma che qualcuno - sottolinea ancora Berlusconi - per combattere questa guerra, faccia ricorso al centrodestra per farsene scudo, è addirittura grottesco. Quelle di cui parlano oggi i giornali sono solo beghe interne al PD, inventate per mascherare l'eterna lotta di potere che, oggi come ieri, ha sempre caratterizzato la sinistra. Manovre meschine e strumentali che rivelano, una volta di più, quelle radici antiche che affondano in una ideologia mai rinnegata, e che ancora inquina quello schieramento".  
