#titolo Arterosclerosi problema antico - Associate
(ANSA) - ROMA, 11 MAR - L'arterosclerosi non e' forse solo un prodotto della nostra era e di pessimi stili di vita, fumo e diete smodate, ma fa anche parte intrinsecamente dell'uomo, e probabilmente e' un acciacco fisiologico dell'eta'. Infatti era un problema globale anche in tempi non sospetti, nel mondo antico come rivela uno studio su 137 mummie prelevate ai 4 angoli della terra: Egitto, Peru', Alaska e America Sud-Occidentale. E' il risultato di uno studio pubblicato sulla rivista The Lancet.  
