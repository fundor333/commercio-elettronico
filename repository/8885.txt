#titolo Nautica: Marina di Varazze si presenta al Moscow Boat Show - Nautica e Sport - Mare
  (ANSA) - GENOVA, 12 MAR - Anche Marina di Varazze in vetrina la  Moscow Boat Show , la più grande Fiera Internazionale russa del settore nautico da diporto che ha aperto oggi i battenti.       Sino al 17 marzo prossimi, il porto turistico del ponente ligure, meta già scelta da numerosi clienti russi, sarà presente alla sesta edizione della fiera con uno stand dedicato all'interno del Centro Espositivo Internazionale CROCUS, che si sviluppa su una superficie di 45.000 metri quadrati. Alla rassegna partecipano 180 espositori provenienti da 16 regioni della Federazione Russa e 12 nazioni. (ANSA).  
