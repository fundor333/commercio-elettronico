#titolo Sequestrati a Bari 1,5 mln di cosmetici - Puglia
     (ANSA) - CASAMASSIMA (BARI), 16 MAR - La Guardia di Finanza
ha sequestrato circa un milione e mezzo di articoli pericolosi
per i consumatori (tra cui cosmetici e bigiotteria) e oltre
1.300 articoli con marchi contraffatti. Un cittadino cinese,
titolare di un punto vendita all'ingrosso di Casamassima (Bari),
e' stato denunciato. Tra i prodotti sequestrati french per
unghie e colle cosmetiche che, per il loro utilizzo a diretto
contatto con la pelle, possono essere dannosi per la salute.
