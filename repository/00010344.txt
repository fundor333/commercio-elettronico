#titolo Violenza: Daspo a 2 calciatori Acireale - Calcio
     (ANSA) - ACIREALE (CATANIA), 18 MAR - Il questore di Catania
ha applicato il Daspo di un anno a due giocatori dell'Acireale,
tre tifosi della squadra acese e quattro del Noto (Siracusa),
per gli scontri che si sono verificati, in campo e fuori dallo
stadio Tupparello, domenica, mentre era in corso la partita fra
le due formazioni che militano nel Campionato nazionale
dilettanti. Uno dei due calciatori e i sette ultra' sono stati
denunciati alla Procura.
