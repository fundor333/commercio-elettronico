#titolo Nautica: salone permanente usato a Marina Genova Aeroporto - Nautica e Sport - Mare
  (ANSA) &#8211; GENOVA, 7 MAR &#8211; Un'esposizione a terra di barche carrellabili a vela e a motore, una sezione dedicata alle barche classiche e d&#8217;epoca e un'altra dedicata a quelle oltre i 10 metri ormeggiate in acqua, una kermesse di una decina di giorni con eventi dedicati alla nautica e al suo indotto. Queste le novità con cui Marina Genova Aeroporto inaugura, dal prossimo 13 aprile, la stagione 2013 del Salone Permanente dell&#8217;Usato Nautico.     Si tratta, sottolineano gli organizzatori dell'evento in un comunicato, del primo Salone della barca usata organizzato, in via permanente, in un porto turistico e gestito con una visione integrata dei servizi accessori (servizi finanziari,assicurativi e tecnici pre e post vendita). 
In occasione dell&#8217;avvio della stagione 2013, viene precisato, le imbarcazioni partecipanti saranno ospitate gratuitamente. 
Sarà possibile visitare le barche in vendita, da 4 a 40 metri, in qualsiasi periodo dell&#8217;anno e in qualsiasi giorno della settimana. (ANSA)  
