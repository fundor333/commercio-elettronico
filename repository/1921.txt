#titolo Ustionata in cucina, morta dopo un mese - Friuli Venezia Giulia
     (ANSA) - UDINE, 18 MAR - E' morta ieri sera, nel reparto Grandi
ustionati dell'ospedale di Padova, dopo oltre un mese di agonia,
Ines Tombolan, 80 anni, di Muzzana del Turgnano (Udine), rimasta
vittima il 14 febbraio scorso di un incidente domestico. L'anziana era rimasta avvolta dalle fiamme nella casa in cui
viveva con la figlia; era stata soccorsa da un passante che,
visto il fumo in casa, si era affacciato alla finestra e l'aveva
estratta dal rogo. La Procura di Udine ha gia' rilasciato il
nulla osta per i funerali.
