#titolo Camera,nulla di fatto.Si riprende domani - Politica
     (ANSA) - ROMA, 15 MAR - Avrà luogo domani, a partire dalle
11, nell'Aula di Montecitorio la quarta votazione per l'elezione
del presidente della Camera. Dopo le tre fumate nere di oggi,
domani il quorum si abbassa: per essere eletti sarà sufficiente
la maggioranza assoluta dei voti (316), computando anche le
schede bianche. Una maggioranza di cui il centrosinistra dispone
abbondantemente. Nella terza votazione ci sono state 428 schede
bianche. Il più votato è stato Roberto Fico (M5S), che ha
incassato 113 voti.
