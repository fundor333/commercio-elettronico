#titolo Ambiente: Santuario dei Cetacei, riapre Segretariato Genova - Ambiente e Pesca - Mare
  (ANSA) - GENOVA, 28 GEN - Riapre domani a Genova il segretariato del Santuario dei Cetacei, chiuso dal 2010. Lo ha anticipato oggi l'assessore all'Ambiente della Regione Liguria, Renata Briano, precisando che l'accordo rilancia la cooperazione tra Italia, Francia e Monaco. 
 "Abbiamo appreso dal Ministero dell'Ambiente che domani e' in programma a Genova, sede del segretariato permanente, una sessione straordinaria del Comitato scientifico e tecnico del Santuario Pelagos con gli esperti  di Francia, Italia e Monaco". 
La Regione Liguria aveva in questi anni sollecitato spesso Italia, Francia e Monaco sulla necessita' di fare ripartire il programma, per i gravi rischi che corre la grande riserva marina mediterranea. "L'appuntamento di domani - ha sottolineato l'assessore Briano - segna di fatto la riapertura del segretariato, qualificandolo anche come soggetto   giuridico, per affrontare le tante questioni sul tappeto e tutti gli aspetti dell'accordo di programma".(ANSA).  
