#titolo Energia: Ue,prosegue esame su rischi rigassificatori Trieste - Ambiente ed energia - ANSA Europa
     (ANSA) - BRUXELLES, 22 GEN - La Commissione europea sta
proseguendo l'analisi dei piani di emergenza messi in atto negli
impianti di rigassificazione nel golfo di Trieste per valutare
se ci siano violazioni delle norme Ue. E' quanto ha riferito lo
stesso esecutivo comunitario durante un dibattito alla
commissione Petizioni del Parlamento Ue. 
   Nel febbraio 2012 Bruxelles aveva deciso di archiviare una
procedura d'infrazione salvo poi, tre mesi dopo, avviare una
valutazione ''sull'effetto domino'', che riguarda cioe' gli
stabilimenti che, a causa della loro ubicazione, presentano
maggiori rischi di gravi incidenti. L'esame della Commissione Ue
interessa anche l'obbligo di preparare ''piani di emergenza
esterni''. La discussione all'Europarlamento si e' svolta in
seguito alle petizioni presentate dalle associazioni Greenaction
Transnational e Alpe Adria Green. (ANSA)
           
