#titolo USA: Landon Donovan - Le Stelle - Mondiali Sudafrica
  Capitano e top-scorer, piedi buoni e grande corsa, esperienza e freschezza. Landon Donovan, a 27 anni, e' gia' tutto questo e per gli Stati Uniti ai mondiali e' lui il numero 1 in tutti i sensi. Al suo terzo mondiale Donovan e' una sicurezza e il suo inverno in prestito all'Everton - che ha fatto di tutto per non farlo tornare in California - ne e' stata ulteriore dimostrazione. 
 
Punto di forza dei Los Angeles Galaxy, che lo hanno fatto rientrare a fine prestito nonostante Donovan avesse premuto per rimanere a Liverpool, Donovan e' uno che non si ferma mai. Nemmeno l'influenza A - che ha colpito in autunno alcuni componenti della sua squadra, di cui faceva parte anche David Beckham - e' riuscita a fermarlo: qualche mese fa scese in campo con la febbre per mettersi poi a letto, distrutto, dopo il match. 
 
Straordinaria tecnica con entrambi i piedi e buona visione di gioco, Donovan - nonostante non sia dotato di un fisico straordinario - sembra fornito di energia inesauribile. Palla al piede punta il cuore delle difese avversarie aprendo varchi per gli attaccanti che spesso gli restituiscono il pallone in profondita'. E' cosi' che ha segnato buona parte dei suoi 41 gol in nazionale, un record che gli e' valso tre volte il premio di miglior calciatore americano e la garanzia che molto difficilmente il suo nome verra' cancellato dagli annali. 
A soli 17 anni venne prelevato dai tedeschi del Bayer Leverkusen, che gli fecero firmare un contratto per relegarlo pero' in panchina. Torno' quindi in California per riaffacciarsi in Europa, con poca fortuna, al Bayern Leverkusen e, in modo piu' convincente, quest'anno all'Everton.  
Â   
