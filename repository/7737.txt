#titolo Porti: Genova, ok accordo cessione area nuovo depuratore - Autorit√† Portuali Liguria - Mare
     (ANSA) - GENOVA, 27 FEB - Il Comitato Portuale di Genova ha
approvato oggi l'accordo per la cessione delle aree necessarie
all'insediamento del nuovo depuratore. L'area - oggetto
dell'intesa tra Autorita' Portuale e Societa' per Cornigliano - 
e' situata sulla sponda destra del torrente Polcevera, in
prossimita' della foce e fa parte delle porzioni di territorio 
destinate, dopo la dismissione delle acciaierie di Cornigliano,
alla logistica portuale.    L'intesa sottrae parzialmente alla funzione logistica una
superficie di 15.000 metri quadrati sulla quale sara' possibile
realizzare il nuovo depuratore. Definito ''dell'area centrale''
con riferimento all'area del porto, il nuovo impianto, ''oltre a
sostituire il vecchio depuratore di Cornigliano - come si legge
in una nota - e contribuire ad eliminare i problemi di
incompatibilita' con l'abitato di Campi'', consentira',
attraverso la realizzazione di una nuova condotta e di un nuovo
impianto per il trattamento dei fanghi, ''la dismissione del
fangodotto della Valbisagno e il collettamento, grazie a
condotte di adduzione, dei fanghi provenienti dai depuratori di
Punta Vagno, del Centro Storico e di Sestri Ponente, evitandone
il trasporto su gomma''. (ANSA).
