#titolo A Ginevra Dacia presenta la maxi station Sandero Wagon - Prove  e Novit√† - Motori
  GINEVRA - Dopo Nuova Dacia Sandero e Sandero Stepway, Dacia completa la sua proposta e svela al salone di Ginevra la nuova maxi station Sandero Wagon e la serie limitata Duster Aventure1, modello all-road presentato ora in una nuova veste.       Anche la nuova Sandero Wagon, come la versione berlina, adotta uno stile moderno senza rinunciare alla spaziosita' e alla funzionalita'. Basta dare un'occhiata agli interni con 5 veri posti e un volume del vano bagagli di 573 litri. Il modello presenta infatti dimensioni maxi - 4,49 m di lunghezza - che offrono uno spazio ed una capacita' di carico record - 430 mm piu' di Nuova Sandero - dando la possibilita' di trasportare oggetti di 2,7 m di lunghezza.       Gli ordini per questa versione, in Italia, saranno avviati a partire dal secondo semestre di quest'anno: fin dal primo livello di allestimento la Nuova Sandero Wagon e' equipaggiata con ESP, servosterzo, airbag laterali (Paesi Euro5) e la panchetta posteriore ribaltabile 1/3-2/3 (tutti i Paesi). Spazio anche alla tecnologia con il sistema multimediale Media Nav, limitatore/regolatore di velocita', radar di retromarcia e funzione Eco-mode. L'economia di utilizzo e' garantita dalle nuove motorizzazioni - benzina TCe90 e Diesel 75 e 90 cv- che procurano un maggior piacere di guida, riducendo nettamente il consumo di carburante e le emissioni di CO2. La gamma di motori, in linea con quella della nuova Sandero, dispone di due propulsori benzina (1.2 16v 75 cv e il turbo benzina tre cilindri TCe90 cv) mentre per il diesel la proposta e' concentrata sul propulsore 1.5 dCi, disponibile con una potenza di 66kW (90cv) o 55kW (75cv) Euro5. 
Design muscoloso e robusto, invece per la serie limitata Duster Aventure1 che spinge ancora piu' avanti i codici dell'outdoor. Equipaggiata con guide luci, navigatore Garmin con mappa Europa e tappetini di gomma, questa serie limitata afferma la sua personalita' con i larghi sticker specifici, i cui motivi sono ripresi sulle sellerie.       Proposta in due tinte - Bianco ghiaccio e Nero Nacre' - Duster Aventure1 sara' commercializzata in oltre 16 Paesi, da marzo 2013. Gli interni valorizzano l'abitabilita' e il comfort che hanno contribuito al successo di Duster: il conducente e' accolto da sellerie impunturate in bianco e sedili con un richiamo al motivo compasso e il nome Duster. La console centrale esprime coerenza con il design esterno, mentre i contorni delle bocchette di aerazione, il volante e le maniglie delle porte adottano il bianco ed evocano le sfumature di questa serie limitata.  
