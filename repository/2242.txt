#titolo Renault sigla accordo con sindacati, tagli a 7.500 posti - Industria e Mercato - Motori
  ROMA - Renault ha siglato oggi un accordo con i sindacati francesi che prevede il taglio di 7.500 posti di lavoro e un aumento dell'orario lavorativo in cambio dell'impegno dell'azienda a non chiudere i suoi siti produttivi. 
L'accordo fa salire l'orario lavorativo del 6,5% e stabilisce il congelamento dei salari nel 2013 insieme alla riduzione di 7.500 posti di lavoro entro il 2016, che avverra' principalmente attraverso i prepensionamenti e la non sostituzione dei lavoratori uscenti. 
In cambio Renault ha acconsentito a non chiudere nessuno dei suoi 5 stabilimenti francesi e si e' impegnata ad aumentare di circa un terzo la produzione annuale di veicoli nel Paese, portandola a 710mila entro il 2016.     L'accordo - ha dichiarato il numero uno di Renault Carlos Ghosn in un'intervista pubblicata oggi sul quotidiano economico Les Echos - dovrebbe consentire alla casa automobilistica di risparmiare circa 500 milioni di euro all'anno.  
