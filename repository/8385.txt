#titolo Su nozze gay Twitter con Obama, vip esultano  - Mondo
  ROMA - Dopo la svolta di Barack Obama a favore dei matrimoni gay, la prima volta per un presidente degli Stati Uniti in carica, sul web esplodono le reazioni: dalle celebrità di Hollywood che lo trovano una 'fonte d'ispirazioné all'Ue che elogia su twitter la sua 'forte leadership', internet é invaso di reazioni soprattutto a favore ma anche di qualche critico che nota come 90 minuti dopo l'annuncio il suo comitato elettorale ha raccolto fondi per un milione di dollari. I tweet più ridiffusi portano nomi noti, e non solo di gay: "Obama mi ispira ancora una volta: la vera leadership è quando metti a rischio il tuo potere per far arrivare chiaro il tuo messaggio" dice la star di twitter Justin Timberlake (11 milioni di followers contro i sei di Obama). 
 Lady Gaga si congratula con Obama "che rappresenta il futuro", Ricky Martin, gay dichiarato, plaude al "giorno storico" in cui un presidente chiede gli stessi diritti per tutti gli americani. la lesbica Ellen Degeneres, conduttrice del noto programma The Ellen Show, si dice 'travolta' dalla felicità che le ha regalato il suo presidente. Commenti entusiasti anche dagli attori Eva Longoria ('Incredibile giorno per gli Usà), Alec Baldwin ('Bravo!'), Kevin Bacon ('Vai Obama!') e dall'attrice modella Kim Kardashian, altra 'top celebrity' di twitter, che detta la linea con il suo 'Thank you Mr President' che dilaga in rete.  
 E poi con Obama su twitter sono anche il commissario Ue alla Giustizia Cecilia Malmstrom ('Non importa se sei gay o no, quella di Obama è una dimostrazione di grande leadership'), Mtv, e milioni di persone comuni di tutto il mondo. Pochissime le reazione contrarie, tanto che non riescono a raggiungere nemmeno la lista dei 'top tweet', ovvero i post più letti. Contrari i suoi avversari politici, e tutti alludono alla mossa strategica pre-cena elettorale da George Clooney, che oggi ospiterà nella sua casa una cena di gala per raccogliere fondi per Obama. E gli organizzatori sono convinti che ora i biglietti andranno a ruba.  
