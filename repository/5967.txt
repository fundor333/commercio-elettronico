#titolo Donne: sì a relazione Costa su situazione in Nord Africa - La voce degli Eurodeputati - ANSA Europa
  BRUXELLES - Grande soddisfazione dael'europarlamentare PD Silvia Costa, relatrice del Rapporto d'iniziativa sulla situazione delle donne in Nordafrica approvato ieri a Strasburgo a larghissima maggioranza.   "Questo é un segnale forte e inequivocabile di solidarietà e di sostegno alle donne che si battono in Nordafrica per la libertà, la democrazia e i diritti umani universali delle donne e degli uomini , contro ogni forma di discriminazione e violenza. Come hanno dichiarato le stesse protagoniste, per loro si tratta della stessa battaglia" - così ha commentato l'approvazione della relazione l'eurodeputata Silvia Costa.  
   
 "Con questo rapporto il Parlamento Europeo impegna l'Unione a sostenere i processi di transizione in corso in Egitto, Tunisia, Libia e Marocco, garantendo il pieno coinvolgimento delle donne nei luoghi decisionali, nei parlamenti, nella nuova Strategia di partenariato Euromediterraneo e quindi negli Accordi bilaterali e regionali alla luce del principio del "more for more", più sostegno per più democrazia" - ha concluso Costa. 
    
