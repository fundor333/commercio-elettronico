#titolo E-sigaretta esplode, indaga procura - Piemonte
     (ANSA) - TORINO, 16 MAR - Un nuovo caso di esplosione di
sigaretta elettronica si e' verificato nei giorni scorsi a
Rovereto (Trento). Il dispositivo e' scoppiato dopo essere stato
messo in carica nell'accendisigari di un'autovettura. Frammenti
e nicotina liquida hanno investito una donna provocandole danni
lievi. Il fascicolo e' stato trasmesso alla procura di Torino
che sta indagando su un caso analogo. Il pm Raffaele Guariniello
ha indagato il titolare della ditta importatrice, con sede nel
capoluogo piemontese.
