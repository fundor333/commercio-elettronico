#titolo Parroco sottrae offerte, condannato - Piemonte
     (ANSA) - TORINO, 13 MAR - Un parroco di Torino, don Giovanni
Ballesio,e' stato condannato a due anni per appropriazione
indebita. E' accusato di avere sottratto, nell'arco di una
quindicina d'anni,le offerte dei fedeli della parrocchia di
S.Croce, per un totale di un milione e mezzo e di averle
reinvestite in operazioni finanziarie, fondi pensione, immobili
e in una societa' poi sciolta. Il socio Angelo Marturano e'
stato condannato a tre anni. L'inchiesta del pm Vincenzo Pacileo
e' stata condotta dalla Finanza.
