#titolo Auto: Golf e' l'auto piu' venduta in Europa nel 2012 - Industria e Mercato - Motori
  ROMA - E' ancora la Golf la regina europea delle auto. La quattro ruote della Volkswagen e' anche nel 2012 in cima alla classifica delle vendite nel Vecchio Continente e, insieme alla Polo, mantiene il suo marchio in testa alla top ten delle case automobilistiche, dove entra anche Fiat. 
 
             I dati diffusi da Jato Dynamics vedono                  trionfare la  Golf                   con 431.742 consegne europee nel 2012, l'11,1% in meno                  rispetto all'anno precedente. Al secondo posto si piazza la                  Ford Fiesta, terza nel 2011 alle spalle della Polo, con                  306.405 unitÃ  e un calo del 12,7%. La Polo si accontenta della                  medaglia di bronzo, commercializzando 287.828 auto (-19,8%). 
                     
         
Fuori dal podio mantengono la loro posizione rispetto al 2011 l'Opel Corsa (265.297 unita', -16,1%) e la Renault Clio (244.280 unita', -17,4%). Con 241.862 consegne (-14,7%), la Ford Focus scalza dal sesto posto l'Opel Astra, settima nel 2012 con 232.645 veicoli venduti e un -20,1%. 
All'ottavo posto esordisce la Nissan Qashqai (207,885 unita', -0,3%), che ruba la posizione alla Peugeot 207, fuori dalla top-ten. In casa Peugeot si segnala pero' la performance positiva della 208, lanciata sul mercato agli inizi del 2012, che lo scorso dicembre ha guadagnato il secondo posto nella classifica mensile con 19.407 auto vendute. Stabili rispetto al 2011, infine, sia la Renault Megane, nona con 199.167 auto commercializzate (-17,5%), sia la Volkswagen Passat, decima con 195.617 consegne (-17,1%). 
Sul fronte dei brand, conferma la sua leadership Volkswagen grazie a 1.613.913 auto (-4,4%) consegnate in Europa l'anno scorso. Ford mantiene il secondo posto (953.174 veicoli, -13%), mentre sul gradino piu' basso del podio Opel (838.206 unita', 15,7%) subentra a Renault, quarta con 816.933 veicoli commercializzati e un calo del 22,1%. 
Il quinto posto e' sempre appannaggio di Peugeot (795.839 unita', -12,9%), mentre al sesto Audi, forte di 705.739 consegne e un +3,4%, sostituisce Citroen, sesta con 674.688 auto e una flessione del 12,8%. Invariate l'ottava posizione di Bmw (641.378 vetture, -0,1%) e la nona di Mercedes (598.301 unita', +0,6%). Al decimo posto, invece, Toyota cede a Fiat, che entra in top ten con 582.995 auto vendute e un -15,2%.  
