#titolo Entro 2022 raddoppio mercato rinnovabili - Rinnovabili - Ambiente&Energia
  ROMA - Una continua crescita delle energie rinnovabili nei prossimi anni, fino a raddoppiare il loro volume d'affari entro il 2022: e' quanto prevede il rapporto del centro ricerche statunitense Clean Edge, secondo cui i guadagni del settore nel 2012 sono invece rimasti piatti a causa del crollo dei prezzi del fotovoltaico. 
Solo prendendo in considerazione i tre principali componenti (biomasse, solare ed eolico), il mercato passera' da 191 miliardi di euro nel 2012 a 327 miliardi di euro nel 2022. La crescita, secondo il rapporto, sara' aiutata dai nuovi sviluppi tecnologici, che in molti casi arriveranno dall''imitazione' della natura. Ad esempio, ''le nuove turbine eoliche curve ispirate alle pinne delle orche possono catturare il 25% in piu' di energia - scrive il rapporto - ed i futuri pannelli fotovoltaici basati sugli ossidi di titanio che imitano la fotosintesi si stanno rivelando nei test piu' efficienti in condizioni di scarsa insolazione. A questo si aggiungeranno i ritrovati per l'efficienza energetica, come i termostati 'che imparano' e le app per il controllo dei consumi di casa''.  
