#titolo Usa: in arrivo maxi-sciopero portuali east coast - Porti e Logistica - Mare
  Â (ANSA) - NEW YORK, 21 DIC - Le associazioni sindacali del personale portuale della East Coast americana sono sul piede di guerra e hanno annunciato un maxi-sciopero in 15 'hub' di importanza strategica, da  Boston  a  Houston,  compresi i porti di  New York  e  New Jersey . Se non sara' rinegoziato il contratto di lavoro per i prossimi 6 anni, in scadenza al 30 dicembre, 14.500 dipendenti minacciano di bloccare la merce assestando un colpo pesante alla catena della fornitura americana. 
 Il New Jersey, ad esempio, e' il piu' grande porto della East Coast, e il secondo maggiore scalo dove arrivano i manufatti provenienti dalla Cina. I negoziati si sono interrotti all' inizio di questa settimana dopo che i datori di lavoro hanno detto di voler porre un tetto alle royalties versate agli scaricatori di porto in base al peso del carico. L'ultima volta che il personale portuale della costa orientale ha indetto uno sciopero e' stata nel 1977. (ANSA).  
