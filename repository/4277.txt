#titolo Sara' premiata con 'stella al coraggio' - Mondo
Il ministro pachistano degli Interni, Rehman Malik, ha annunciato il conferimento di una prestigiosa onorificenza civile alla giovane pacifista Malala Yousafzai, ricoverata in un ospedale britannico dopo il ferimento in un attentato di talebani la scorsa settimana. Lo riferiscono oggi i media pachistani. All'attivista quattordicenne, che è in via di miglioramento, sarà assegnato il premio "Sitara-e-Shujaat" (Stella al Coraggio) per le sue accuse pubbliche contro i talebani e a favore dell'istruzione femminile. Un altro riconoscimento sarà conferito ai dottori e infermiere che hanno salvatola vita della bambina nelle prime ore dopo l'attacco. Inoltre tre battaglioni della forza paramilitare Frontier Corps saranno ribattezzati con il suo nome e con quello delle amiche Kainat e Shazia ferite nell'attentato. Tornando a parlare del tentato assassinio, il ministro Malik ha poi rivelato che il piano è stato ordito in Afghanistan dove si nascondono alcuni leader del Ttp, tra cui Fazlullah, ex comandante della valle di Swat  
