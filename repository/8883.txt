#titolo San Giuseppe in terracotta per Ratzinger - Campania
     (ANSA) - NAPOLI, 15 MAR - Un San Giuseppe che mostra gli
strumenti da falegname al piccolo Gesu' sorridente ma conscio
del suo destino, come testimoniano gli oggetti della passione
che lui stesso regge in un cesto. E' l'opera in terracotta
realizzata per il Papa emerito Joseph Ratzinger (gli sara'
consegnata probabilmente nel giorno del suo onomastico) dai
fratelli napoletani Scuotto, artigiani-artisti della
'Scarabattola', su incarico di monsignor Vincenzo Pelvi,
arcivescovo ordinario militare per l'Italia.
