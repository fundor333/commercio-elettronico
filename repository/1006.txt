#titolo Avvelena cani in parco,denunciato 80enne - Lazio
     (ANSA) - ROMA, 16 MAR - Non voleva che quei cani scorazzassero
in quello che riteneva essere il ''suo'' parco, nel quartiere
romano di San Basilio. Cosi' ha prima minacciato i padroni e poi
ha disseminato il prato di bocconcini avvelenati che sono stati
la causa della morte di tre cuccioli. Per questo un pensionato
ottantenne e' stato denunciato con l'accusa di maltrattamento ed
uccisione di animali. Sono almeno tre le morti accertate dalla
polizia.
