#titolo Maro': Ue, non facciamo parte disputa tra Italia e India - Politica estera, sicurezza e difesa - ANSA Europa
     (ANSA) - BRUXELLES, 18 MAR - L'Ue ''non fa parte della
disputa legale'' tra Italia e India e ''percio' non puo' prende
posizione nel merito degli argomenti legali riguardanti la
sostanza del caso''. Lo afferma in una nota un portavoce di
Catherine Ashton, responsabile per la politica estera dell'Ue.    L'Ue esprime tuttavia ''l'incoraggiamento'' a Italia e India
perche' trovino una ''soluzione amichevole'' nell'ambito del 
''rispetto delle regole internazionali. Come fatto sin
dall'inizio di questo caso - e' scritto nella nota -
incoraggiamo Italia ed India a trovare una soluzione di
reciproca soddisfazione, basata sulla Convenzione sul diritto
del mare e sul diritto internazionale, esplorando tutte le vie
per una soluzione amichevole''.    Ribadendo quanto affermato gia' venerdi' scorso, la Ue poi
''prende nota delle discussioni in corso tra India e Italia e
continua a sperare che una soluzione consensuale possa essere
trovata attraverso il negoziato ed il rispetto delle regole
internazionali''. L'Ue ha poi invitato quindi tutte le parti a
rispettare la Convenzione di Vienna.           (ANSA).
