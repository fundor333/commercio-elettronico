#titolo Porti: Taranto, non solo il Distripark per la logistica - Porti e Logistica - Mare
  (ANSA) - TARANTO, 12 FEB - L'Autorita' portuale di  Taranto  conferma il proprio interesse nel realizzare il  Distripark  ma non vuole vincolare in modo esclusivo il futuro sviluppo dello scalo a questa opera. ''Le direttrici di sviluppo del porto - spiega l'Ap - sono innumerevoli e la logistica rappresenta una delle pi' importanti di esse a prescindere dal nome che si voglia dare alle aree interessate da questa attivita'. 
L'Autorita' portuale di Taranto sta procedendo alla costituzione del Sistema Logistico del porto di Taranto estendendo il proprio ambito di competenza potenziale a tutte le aree della Regione Puglia e della Regione Basilicata. 
 La Provincia di Taranto e la maggior parte dei comuni della stessa hanno aderito al detto progetto. In questo contesto il Distripark, la piattaforma Logistica e, auspicabilmente, anche l'aeroporto di Grottaglie, costituiranno il fulcro del Sistema Logistico del porto di Taranto. Sistema che - secondo l'Ap - non deve ritenersi limitato solo a queste aree, ma esteso ad ambiti ben piu' ampi. E' fondamentale ottenere dalla Regione Puglia il rifinanziamento del progetto Distripark ma e' altrettanto importante adattarsi al mutato contesto economico-giuridico ed avere un progetto che possa intercettare gli interessi dei privati accelerando lo start up anche attraverso una realizzazione a lotti''.(ANSA).  
