#titolo Banche, a giugno Carifac in Veneto Banca - Marche
     (ANSA) - ANCONA, 13 MAR - Da giugno la Cassa di Risparmio di
Fabriano e Cupramontana sara' incorporata in Veneto Banca, ma
rimarra' sul territorio il marchio storico. Veneto Banca e'
attualmente azionista di maggioranza di Carifac con il 67% del
capitale azionario. Le assemblee dei soci di Carifac e Veneto
Banca, convocate rispettivamente per il 24 e 26 aprile, saranno
chiamate ad approvare la fusione per incorporazione. Il rapporto
di cambio e' stato fissato in una azione ordinaria Veneto Banca
ogni 42 azioni Carifac.
