#titolo Coop Adriatica: vendite stabili, previsti utili per 15 milioni - Distribuzione - Terra&Gusto
  BOLOGNA - Nonostante il generale calo di consumi, Coop Adriatica chiuderà il bilancio 2012 con vendite sostanzialmente stabili, per 2,090 miliardi (+0,3%). Lo annuncia il presidente Adriano Turrini. Gli utili previsti sono intorno ai 15 milioni. I risultati sono arrivati anche grazie ai nuovi punti vendita e al maggior numero di aperture domenicali. In aumento i soci, 1.211.000, 50 mila in più del 2011. Coop Adriatica ha 18 ipercoop e 158 supermercati in Emilia-Romagna, Veneto, Marche e Abruzzo.  
