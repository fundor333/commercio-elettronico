#titolo Cresce consumo caffe' Asia - Business - Terra&Gusto
  - NEW YORK - Starbucks punta a raddoppiare il numero dei dipendenti nella regione dell'Asia Pacifico nei prossimi cinque anni in seguito all'aumento di consumo di caffe'. ''L'area e' stata un motore di crescita e continuera' a esserlo nonostante l'incertezza economica'' afferma al Wall Street Journal, Jinlong Wang, presidente Starbucks per l'area Asia Pacifico. In molte parti dell'Asia, incluse Cina e India, il te' e' stato a lungo la scelta dei consumatori. Ma di recente il consumo di caffe' e' cresciuto a ritmo accelerato: nel 2012 sono stati spesi 9,3 miliardi di dollari nelle caffetterie dell'area, il 66% in piu' rispetto a cinque anni prima. Starbucks e' leader del mercato, con un terzo delle vendite. Nonostante la regione rappresenti solo una piccola parte delle attivita' di Starbucks, si tratta della regione a crescita piu' veloce: nel trimestre che si e' chiuso il 30 dicembre i ricavi di Starbucks in Cina e nell'Asia Pacifico sono saliti del 28% a 214,1 milioni di dollari. I ricavi totali di Starbucks sono aumentati nello stesso periodo del 10,6% a 3,8 miliardi di dollari  
