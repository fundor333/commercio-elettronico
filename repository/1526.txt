#titolo Arte, Talani come Dali' disegna Vespa - Toscana
     (ANSA) - FIRENZE, 13 MAR - Una 'Vespa d'autore', decorata da
Giampaolo Talani, e' stata donata al Consiglio regionale toscano
dall'artista livornese. La Vespa, modello Px 125 degli anni '70,
e' stata dipinta in occasione della mostra 'Bottega Talani. Un
viaggio nell'affresco' che si e' tenuta al museo Piaggio nel
2012 a Pontedera. ''La Piaggio mi ha chiesto di realizzare un
modello Talani - ha detto l'artista - e come potevo rifiutare?
La stessa cosa fu chiesta nel 1964 anche a Salvador Dali' e poi
a tanti altri''.
