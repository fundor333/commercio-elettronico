#titolo Festival Città Impresa, i mille fabbricanti di idee del Nordest - Istituzioni e UE - Ambiente&Energia
  Con l'assegnazione del Premio Citta' Impresa a mille imprenditori, amministratori , lavoratori protagonisti del volontariato. dei servizi e del no profit si e' aperta oggi a Vicenza alla presenza del ministro dell'Economia Corrado Passera la quinta edizione del 'Festival Citta' Impresa' che sino al 6 maggio si sviluppera' in 35 localita' del Nordest con oltre un centinaio di eventi dedicati a 200mila partecipanti.  
''Mettere assieme mille fabbricatori di idee - ha osservato il ministro Passera - significa capire che c'e' un territorio che sta innovando in tutti i campi. Un tessuto economico e sociale che innova perche' innovazione - ha spiegato Passera - e' la leva principale dello sviluppo. Una delle ragioni per essere qui e' per toccare con mano una di quelle parti d'Italia che tira il resto''.  
Dopo aver ricordato che ''lo scorso anno sono state create circa 400mila nuove imprese e quasi centomila nuovi posti di lavoro'' il ministro  ha riconosciuto che ''siamo in un momento di grande difficolta' e ci portiamo dietro dieci anni di non crescita sufficiente, da alcuni mesi, e se cosi' non fosse non saremo qui con questo governo, siamo in una situazione di recessione complicata. Per uscire stabilmente da questa situazione bisogna lavorare su tutto cio' che fa crescita''. 
Secondo Filiberto Zovico, direttore del Festival, l'iniziativa sollecita il desiderio di riscoprire ''l'antica sapienza manifatturiera combinata a creativita' e innovazione. Dobbiamo far le va - ha sottolineato - sulla capacita' di inventare nuovi modelli di welfare''.  
Commentando la decina di 'fabbricatori di idee' premiati sul palco di Vicenzafiere quali testimonial dei mille riconoscimenti, Passera ha osservato che ''queste sono le realta' che dimostrano che l'Italia ce la puo' fare. Sicuramente se l'Italia fosse tutta come  il Nordest - ha aggiunto il ministro - non sarei qui a fare un mestiere inaspettato ma bello perche' puo' tirare fuori l'energia che c'e' in questo Paese. Venire qui mi sembrava simbolicamente importante: giusto fare il premio dei mille perche' parlare di mille significa narrare un pezzo d'Italia che non tutti conoscono. Non tutti i territori avrebbero potuto mettere assieme mille eccellenze. Qui ci sono idee che sono diventate imprese, pensiero diventato azione, impresa che e' diventata occupazione quindi di maggior valore. Il Nordest ha sempre creato tante aziende anche in un momento come questo: la ricetta e' fatta da due elementi innovazione e internazionalizzazione. Possiamo chiamarle in diversi modi ma quello che fa nascere e crescere le aziende e' la capacita' di innovare di fare meglio''.  
Per i cinque giorni del festival sono oltre un centinaio gli eventi in cartellone per un'edizione che punta a raggiungere il record di 200mila partecipanti, triplicando i risultato raggiunti lo scorso anno. Tra le 35 località del Nordest chiamate a fare rete, 5 'Citta' Impresà, luoghi centrali della riflessione: Schio, Federazione dei Comuni del Camposampierese, San Daniele del Friuli, Riviera del Brenta-Miranese, Pieve di Soligo.  
"Il Festival conferma il suo ruolo di motore del dibattito e della progettualità a Nordest - ha rilevato Zovico -. Quest'anno abbiamo registrato un ulteriore salto di qualità nella rete di città e soggetti coinvolti. Il confronto sarà, come sempre, allargato e partecipato, ancora una volta con uno sguardo alla candidatura del Nordest a Capitale Europea della Cultura 2019''.  
