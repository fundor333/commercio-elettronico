#titolo Commissione 'contro' tre commissari, sede Pe e' Strasburgo - Altre news - ANSA Europa
     (ANSA) - BRUXELLES, 27 FEB - I tre commissari Ue che hanno
chiesto di spostare la sede dell'Europarlamento da Strasburgo e
Bruxelles ''hanno parlato soltanto a titolo personale''. E'
quanto ha affermato un portavoce della Commissione europea,
Olivier Bailly, ricordando che i Trattati parlano chiaro e
fissano la sede del Parlamento nel capoluogo alsaziano. La
polemica e' nata dalla dichiarazione firmata dai commissari per
gli Affari economici, per il Commercio e per l'Agenda digitale -
rispettivamente Olli Rehn, Karel De Gucht e Neelie Kroes - in
cui si chiedeva ai dirigenti europei di ''approfondire tutte le
opzioni possibili'' per portare la sede unica del Parlamento Ue
a Bruxelles. 
   La questione della sede delle istituzioni comunitarie ''Ã¨ di
competenza degli Stati membri dell'Ue, a cui spettano le
decisioni in tale ambito'', ha detto dal canto suo un'altra
portavoce della Commissione, Pia Ahrenkilde-Hansen. La doppia
sede Bruxelles-Strasburgo e' da molto tempo al centro delle
discussioni comunitarie, ma e' la prima volta che dei commissari
europei prendono chiaramente posizione. La maggioranza degli
europarlamentari si e' gia' espressa piu' volte in favore della
fissazione di una sede unica a Bruxelles.(ANSA)
           
