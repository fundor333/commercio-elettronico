#titolo Ue: Angelilli, nuovo ruolo citta' in gestione fondi - La voce degli Eurodeputati - ANSA Europa
     (ANSA) - STRASBURGO, 15 GEN - Nella nuova programmazione
finanziaria Ue del periodo 2014-2020 le citta' avranno un
''nuovo ruolo'' nella gestione diretta dei fondi europei. E'
quanto ha affermato il vicepresidente dell'Europarlamento,
Roberta Angelilli, commentando l'approvazione a Strasburgo di un
rapporto che chiede di destinare almeno il 5% del bilancio delle
politiche di coesione ai grandi comuni per promuovere la
riqualificazione urbana. 
   ''Lo sviluppo delle aree urbane e' un fattore chiave per la
crescita e l'occupazione'', ha sottolineato la Angelilli. La
relazione approvata oggi dal Parlamento, ha concluso
l'eurodeputata, invita a dare un ruolo piu' importante alle
citta' nell'edilizia sociale, nella valorizzazione del
patrimonio culturale e nella realizzazione di migliori servizi
pubblici. (ANSA)
           
