#titolo Carcassa tartaruga marina recuperata in bacino Fincantieri - Uomini e Mare - Mare
  (ANSA) - ANCONA, 21 DIC - La carcassa di un grosso esemplare di tartaruga marina (caretta caretta) e' stata recuperata dai vigili del fuoco del porto nel bacino della Fincantieri ad Ancona. L'animale, lungo circa un metro, dovrebbe essere morto da poco, forse per il freddo di questi giorni. La testuggine era stata avvistata nei pressi di una scogliera dalla Guardia costiera, che ha chiesto l'intervento dei vigili del fuoco con un gommone.  
