#titolo Opel, Aldred nuovo vice presidente vendite e marketing - I Protagonisti - Motori
  ROMA - Novita' nel settore delle vendite e marketing di Opel. Il 56enne Alfred E. Rieck, membro del consiglio di amministrazione Opel e responsabile delle vendite, marketing e post vendita, si e' dimesso dal suo incarico. A prendere il suo posto e' Duncan Aldred, attualmente presidente e amministratore delegato Vauxhall Motors, che e' stato nominato anche vice presidente, vendite, marketing e post vendita di Opel /Vauxhall in aggiunta alla sua attuale posizione. L'incarico e' stato assegnato con effetto immediato. 
''Rispettiamo la decisione di Alfred Rieck e gli auguriamo il meglio per i suoi impegni futuri'', ha detto il presidente del  Consiglio di Sorveglianza Opel, Steve Girsky -. Giorno dopo giorno, Duncan Aldred fornisce una chiara prova che i nostri piani di business ed i modelli attraenti sono la chiave del successo.''    Nominato amministratore delegato nel gennaio 2010, Aldred ha avuto un ruolo chiave per il marchio Vauxhall che attualmente e' il brand con la piu' rapida crescita per la vendita al dettaglio nel Regno Unito.  
