#titolo Cc sequestrano 1,2 mln e Ferrari a mago - Cronaca
(ANSA) - MODENA, 16 MAR - Per il fisco era formalmente 'povero' e disoccupato, ma aveva una Ferrari e conti correnti e fondi d'investimento per 1.200.000 euro. I Cc di Modena e Castelfranco Emilia hanno eseguito un ingente sequestro di beni a carico del sedicente sensitivo, veggente e guaritore Massimo Nervosi, 54 anni, in arte Eleazar, residente a Formigine. 
Arrestato alcune settimane fa, e' ai domiciliari per truffa e circonvenzione di incapaci aggravate e continuate ed esercizio abusivo della professione medica.  
