#titolo A Roma e Firenze il ciclo 'Winery with a kitchen' - Fiere&Eventi - Terra&Gusto
  Â Spesso grandi aziende vinicole sono legate a talentuosi chef capaci di esprimere al meglio il rapporto col territorio dove nascono le etichette top del Made in Italy. Il ciclo di appuntamenti 'Winery with a kitchen' nasce, su iniziativa della catena St.Regis Hotel and Resort, per sottolineare questa speciale relazione tra cantine e alta cucina ad un pubblico gourmand italiano e internazionale. Il sipario si alza oggi a Firenze e domani a Roma con l'azienda vinicola campana Feudi di San Gregorio rappresentata, oltre che dai vini che - a detta degli esperti - hanno segnato il Rinascimento del Sud, dal ristorante Marenna' con lo chef Paolo Barrale, stella Michelin dal 2009. 
Il programma vede alternarsi, dalla primavera all'autunno negli hotel di Firenze e Roma, i grandi nomi del vigneto Italia che offrono anche servizi di accoglienza: l'azienda irpina appunto Feudi San Gregorio, come Cantine Ferrari il 7 e 8 maggio, Lungarotti il 24 e 25 settembre, Baracchi il 19 e 20 novembre. Vini e cucine saranno presentati in cene a quattro mani, a 85 euro, degli executive chef Michele Griglio e Francesco Donatelli e i colleghi stellati ospiti Paolo Barrale, Alfio Ghezzi, Ciro D'Amico e Richard Titi.  
