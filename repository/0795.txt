#titolo Chi sono i premiati - Fisica e  Matematica - Scienza&Tecnica
  Tutti e tre i Nobel per la Fisica 2011 hanno giocato un ruolo di primo piano nella cosmologia, contribuendo a tracciare un'immagine completamente nuova dell'espansione e del destino dell'universo. Saul Perlmutter , e' nato nel 1959 a in Champaign-Urbana e nel 1986 si e' laureato nell'universita' della California a Berkeley. Attualmente dirige il progetto sulla Cosmologia e le supernoave e insegna Astrofisica nel Lawrence Berkeley National Laboratory. Brian P. Schmidt , e' cittadino australiano e americano. Nato nel 1967 negli Stati Uniti, a Missoula, si e' laureato nel 1993 ad Harvard. E' a capo del Gruppo di ricerca sulle supernovae  High-z e insegna nell'Universita' Nazionale Australiana a Weston Creek. Adam G. Riess , e' nato nel 1969 a Washington e si e' laureato nel 1996 ad Harvard. Attualmente insegna Astronomia e fisica nella Johns Hopkins University e nello Space Telescope Science Institute di Baltimora.  
