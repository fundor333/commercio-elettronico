#titolo Online sito su incentivi auto verdi - MobilitÃ  - Ambiente&Energia
  ROMA - Sono online, sul sito del Ministero dello Sviluppo Economico  www.bec.mise.gov.it , le informazioni sugli incentivi per l'acquisto di veicoli aziendali e pubblici verdi a basse emissioni complessive. Il provvedimento riguarda i veicoli elettrici, gli ibridi, quelli a metano, a biometano, a gpl, a biocombustibili, a idrogeno e quelli con emissioni di CO2, allo scarico, non superiori a 120 g/km. Concessionari e acquirenti troveranno un quadro dettagliato delle misure previste dal decreto Sviluppo (n. 134/2012), che prevedono particolati agevolazioni , condizionate all'obbligo di rottamare contemporaneamente un veicolo vecchio di almeno 10 anni. 
Per avviare il sistema di incentivi sono stati stanziati finora 120 milioni di euro per il triennio 2013-2015, ma ci si attendono ulteriori effetti positivi sul mercato delle auto green dalle ''Disposizioni per favorire lo sviluppo della mobilita' mediante veicoli a basse emissioni complessive'' contenute all'articolo 17 della Legge di stabilita' 2013 che preparano il terreno allo sviluppo della rete di ricarica per le auto elettriche e ibride plug-in. Dall'1 giugno 2014 per ottenere la concessione edilizia, alcune categorie di edifici dovranno obbligatoriamente prevedere parcheggi con stazioni di ricarica, mentre chi abita in un condominio potra' installare nel proprio box o posto auto una presa per la ricarica dei veicoli. viene finanziata la ricerca tecnologica nel settore delle infrastrutture di ricarica.  
