#titolo Ambiente: Clini, energia pulita motore economia - Speciali ed Eventi - Ambiente&Energia
  ''Il Governo e' impegnato sin dall'inizio dell'incarico al presidente Mario Monti sul fronte della riconversione in senso verde delle  tecnologie relative alla produzione pulita dell'energia. Siamo certi che questo tema sia non solo compatibile, ma anche una fonte di  sviluppo''. A dirlo oggi a Padova, a margine della 'Notte Verde del Nordest', il ministro dell'ambiente Corrado Clini, che ha incontrato  prima di partecipare ad una tavola rotonda a palazzo della Ragione, una delegazione dei comitati ambientalisti che con cartelli e  striscioni manifestavano per l'attuazione del recente referendum sulle reti idriche. 
   
 ''Sull'acqua - ha spiegato Clini - siamo di fronte ad un bivio: o si sostiene il sistema con la fiscalita' generale, mantenendo tutto  in mani pubbliche, o si cerca di rendere efficiente il sistema di trasporto dell'acqua con le tariffe. Siamo di fronte a casi, specie nel  sud Italia in cui fatto cento il quantitativo d'acqua che entra nell'acquedotto, solo 30 arriva al rubinetto delle utenze domestiche.   
   
 Credo che non sia pensabile che la collettivita' dei contribuenti si accolli delle inefficienze di questo tipo, quando con un po' di  oculatezza di tipi privatistico, questi sprechi possono essere eliminati o almeno fortemente ridotti''.    
