#titolo Mercedes, a Bologna Classe B natural gas ed electric drive - Prove  e Novit√† - Motori
  BOLOGNA - Due anteprime nazionali che strizzano un occhio all'ambiente per Mercedes si affiancano alla nuova Smart forstars e alla due ruote ebike Brabus. 
Al motor show di Bologna la casa di Stoccarda e' di scena con due differenti versioni della Classe B, la nuova B 200 Natural Gas Drive, ambasciatrice della nuova generazione di vetture ad alimentazione bivalente benzina/ metano firmate dalla Stella, e la Concept Classe B Electric Drive che anticipa la versione 100% elettrica attesa per il  2014. Sullo stand della Stella anche la nuova Classe A, che in occasione del motor show si presenta con offerte allettanti per i visitatori. L'intera gamma off-road della Stella e' invece protagonista nell'area 4X4 della Federazione Italiana Fuoristrada, offrendo ai visitatori del Motor Show l'opportunita' di un test drive 4Matic a bordo di GLK, M, GL e G, da oltre 30 anni, icona della guida off-road. 
In particolare, gli occhi sono puntati sulla nuova Classe B Natural Gas Drive, estende anche alle famiglie i benefici dell'alimentazione a metano. Riduzione delle emissioni di CO2 superiore al 16%, gas di scarico decisamente piu' puliti rispetto alle versioni a benzina e a diesel, e costi del carburante inferiori di circa il 50% rispetto ai modelli a benzina equivalenti: la nuova Classe B alimentata a metano  permette di risparmiare fino al 50% rispetto ad una vettura di pari segmento e potenza alimentata a benzina, con un occhio di riguardo all'ambiente.      Nella modalita' a metano i consumi della B 200 Natural Gas Drive da 115 kW (156 CV) si attestano a soli 4,2 kg/100 km, corrispondenti ad emissioni di CO2 pari a 115 g/km. Rispetto alla B 200 BlueEfficiency a benzina di uguale potenza le emissioni si rivelano pertanto inferiori del 16%. Il nuovo modello appartiene alla classe di efficienza A ed e' gia' conforme alla norma sui gas di scarico Euro 6, che entrera' in vigore per tutte le motorizzazioni a benzina solo dal 2014.      Con il Concept Classe B Electric Drive, Mercedes-Benz presenta un primo assaggio del futuro elettrico della Classe B. 
Dopo il debutto al Salone di Parigi, smart forstars fa la sua premiere italiana al Motor Show di Bologna. Smart forstars a trazione elettrica e' una Sports Utility Coupe' (SUC) due posti dalla sorprendente abitabilita'. Il nome si ispira al tetto in vetro che domina l'abitacolo, regalando ai passeggeri la possibilita' di ammirare il cielo stellato, oltre a richiamare l'attenzione sull'idea geniale di integrare un proiettore video nel cofano, per concedersi in ogni momento una pausa con gli amici e le star del grande schermo. 
Prosegue la storia di successo della smart a due ruote con una versione particolarmente sportiva dell'ebike. La smart Brabus ebike, raggiunge una velocita' di 45 km/h, offrendo un maggiore piacere di guida a zero emissioni in citta' e in campagna. Il motore elettrico e' in grado di erogare una potenza di 500 watt, il doppio rispetto alla smart ebike. Inoltre, il peso totale della ebike e' stato ridotto di oltre il 10%. 
Eccellenti anche le prestazioni su strada: immatricolata come ciclomotore, smart Brabus ebike e' in grado di raggiungere una velocita' massima di 45 km/h.  
