#titolo Ecoincentivi, quattro auto Peugeot ne beneficeranno - Dalle Aziende - Motori
  ROMA - Quattro le vetture Peugeot che rientrano nel programma degli incentivi statali destinati all'acquisto di un'auto a basse emissioni. La gamma e' compresa da iOn, 3008 HYbrid4, 508 HYbrid4, 508 RXH, vetture che usufruiscono del contributo (meta' del quale a carico del costruttore) compreso tra 2.000 e 5.000 euro.      Il contributo - si precisa - e' differenziato per tipologia di cliente (privati e/o aziende, con o senza rottamazione) ed e' inversamente proporzionale alla quantita' di anidride carbonica emessa allo scarico.      Per tale ragione le Bec (auto a basse emissioni complessive) sono suddivise in tre fasce: la prima riunisce le auto con emissioni di CO2 inferiore ai 50 g/km; la seconda quelle con emissioni comprese fra 51 e 95 g/km; la terza quelle con emissioni di CO2 comprese fra 96 e 120 g/km. 
Nella prima (che 'vale' un contributo fino a 5.000 euro) rientra la iOn, anche nella versione XA da lavoro; nella seconda (contributo all'acquisto sino a 4.000 euro) la 3008 HYbrid4 con cerchi da 16'' e 508 HYbrid4; nella terza (contributo fino a 2.000 euro) la 3008 HYbrid4 con cerchi da 17'' e 18'' e con la 508 RXH.Â   
