#titolo Sos api, pronte linee guida Ue su autorizzazione pesticidi - Istituzioni e UE - Ambiente&Energia
  BRUXELLES - E' pronto il progetto della Commissione europea di 'linee guida' che presentera' domani ai rappresentanti dei 27 Stati membri, per la corretta autorizzazione di alcuni pesticidi appartenenti alla famiglia dei neonicotinoidi, che potrebbero rappresentare un rischio elevato per la vita delle api. 
Si tratta di una prima discussione su misure che Bruxelles definisce ''proporzionate e ambiziose'' alla luce del recente rapporto sull'uso di questi pesticidi pubblicato dall'Autorita' europea per la sicurezza alimentare (Efsa), le cui conclusioni scientifiche, benche' non complete, sono definitive ''inquietanti'' dalla Commissione Ue. 
Commentando la riunione di domani del Comitato permanente sui pesticidi, il commissario alla salute Tonio Borg, ha tenuto a sottolineare che ''la tutela della salute della popolazione delle api in Europa e' di grande importanza non solo per il settore agricolo, ma anche per l'eco-sistema e l'ambiente nel suo complesso. Ecco perche' - ha aggiunto - nel maggio 2012, la Commissione ha chiesto all'Efsa di effettuare una revisione della valutazione scientifica del rischio sull'effetto di questi pesticidi sulla diminuzione della popolazione delle api. Ora - ha precisato - dobbiamo valutare attentamente tutte le opzioni politiche che sono disponibili prima di portare avanti proposte legislative e armonizzate''.  
