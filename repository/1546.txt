#titolo COSIMOL: EUROREGIONE APPROVA LINEE PROGRAMMATICHE - Cooperazione Internazionale
     (ANSA) - CAMPOBASSO, 27 GEN - Il Comitato esecutivo
dell'Euroregione adriatica (Ea) ha approvato, all'unanimita', le
linee programmatiche illustrate dal presidente Michele Iorio,
governatore della Regione Molise. La riunione si e' svolta a
Dubrovnik (Croazia).    Iorio ha puntato su un programma di azioni che vede  l'Ea
quale interlocutore attento, interessato e partecipe delle varie
iniziative in essere a livello comunitario ed internazionale nel
bacino Adriatico e Ionico. ''Un esempio di tale impegno - ha
spiegato - puo' essere senza dubbio l'interlocuzione che
l'Euroregione Adriatica vorra' avere con tutti i soggetti
coinvolti nell'ambito dello sviluppo della strategia
macroregionale Adriatico-Ionica''.    Iorio ha anche sottolineato la ''positiva coincidenza della
riunione del Comitato esecutivo dell'Euroregione con il
referendum che ha visto la Croazia esprimersi positivamente per
l'adesione all'Europa''.    ''Siamo felici di constatare - ha detto - che il popolo
croato con molto entusiasmo e partecipazione ha voluto dare il
proprio consenso a costruire il futuro della nazione in una
logica comune europea. Di tale entusiastica convinzione noi,
come Euroregione, avevamo avuto grossa testimonianza negli anni
da parte delle comunita'  croate che hanno voluto partecipare
attivamente ai nostri programmi e iniziative, molte delle quali
di interesse e di prospettiva europea''. (ANSA).
