#titolo Rinasce 'Rosa di Paestum',in mostra antiche bellezze - Cultura - In Viaggio
  Rinasce la 'rosa di Paestum', la varieta' piu' nota dell'antichita' che sara' reimpiantata nella zona dei templi e nel roseto  della Certosa di Padula, in occasione di 'Rosantico', dal 23 marzo al Museo Archeologico Nazionale di Paestum (Salerno), mostra sui temi della Natura e della Bellezza.     Il mito di Venere, con opere del valore delle sculture di Afrodite da Sinuessa e da Teano e del vaso del Pittore di Afrodite, dara' spunto ad un racconto sulla cura del corpo e i rituali della vita quotidiana magnogreca, aromi e profumi, salute, alimentazione.  
 Filo conduttore, le declinazioni della rosa per cosmesi naturale - ciprie, profumi, con riferimento alle tecniche raffinate di preparazione di epoca romana - in mostra anche suppellettili e complementi di abbigliamento e d'arredo, vasi, specchi, 'cassette' antesignane dei beautycase, gioielli; laboratori di degustazione accompagneranno l'esposizione nel parco di Velia, protagonisti gli ulivi millenari che costituivano la materia prima distillata delle preparazioni cosmetiche e i sapori della tavola: cibi, liquori, conserve, mieli che la rosa ha 'condito' per secoli.      
 L'operazione, curata di Adele Campanelli, soprintendente beni archeologici Salerno, Avellino, Caserta e Benevento, rappresenta un evento di grande rilievo nella paleobotanica: dopo secoli di oblio e al termine  rigorose, rivive questo particolare tipo di rosa: bifera (fiorisce due volte l'anno), resistente alle intemperie, che dal  15 aprile a Padula, si potra' ammirare nel roseto certosino di San Lorenzo. Per i turisti, fino al 31 ottobre, anche laboratori didattici, archeologici e ambientali, convegni, fiere mercato florovivaistiche e alimentari 'a chilometro zero'. Catalogo della mostra firmato Arte'm. (ANSA).  
