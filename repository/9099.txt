#titolo Motor Show, il salone punta tutto sui modelli a metano - Mobilit√† Sostenibile - Motori
  BOLOGNA - Novita', anteprime, prove ma anche una attenzione particolare all'ambiente. Il Motor Show 2012 punta tutto sul metano, con la presenza di modelli delle piu' disparate case automobilistiche che hanno scelto la via dell'alimentazione alternativa per risparmiare soldi e inquinare meno.     ''La presentazione in anteprima nazionale della nuova Mercedes-Benz Classe B alimentata a metano - dichiara Dante Natali, presidente di Federmetano ed a capo dell'Osservatorio Metanauto (struttura di ricerca sul metano per autotrazione) - conferma la grande attenzione che il Motor Show riserva tradizionalmente alle auto a metano''.      Un'attenzione sottolineata anche dalla presenza, nello stand di Eni, di alcune tra le auto a metano presenti sul mercato: la Volkswagen Up! EcoFuel, la Mercedes-Benz Classe E NGT, la Opel Zafira Tourer ecoM, la nuova Fiat Panda TwinAir Turbo Natural Power (recentemente premiata come 'Auto piu' ecologica del 2013' in Svizzera) ed anche la 500 Abarth a metano del Team Ecomotori che ha vinto il Campionato Mondiale Fia Energie Alterna tive 2012.      ''Il Motor Show - aggiunge Natali - e' una vetrina di grande pregio per un mercato, quello dei veicoli a metano, che nel nostro Paese e' in crescita, in controtendenza rispetto al mercato automobilistico in generale. Il metano per autotrazione rappresenta uno dei settori dell'industria italiana che ha il maggior successo in termini di esportazioni in tutto il mondo e su cui si puo' puntare per far ripartire l'economia del nostro Paese''.  
