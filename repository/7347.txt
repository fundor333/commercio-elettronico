#titolo Star del cinema porno sostengono Obama  - Associate
I principali attori porno votano per Barack Obama. Lo ha stabilito un'indagine del 'Daily Beast', il quale ha raggiunto il top degli attori a luci rosse per sondare da che parte stanno nella scelta del prossimo presidente. Il sostegno al candidato repubblicano Mitt Romney da parte della ricca regina del porno Jenna Jameson sembra essere un caso isolato, stando ai dati. Su otto 'star' intervistate, sette hanno detto che voteranno per l'attuale inquilino della Casa Bianca. Il candidato repubblicano può quindi tirare un sospiro di sollievo dopo l'endorsement che diversi commentatori hanno giudicato 'imbarazzante' della Jameson, la quale, durante una festa in uno strip club di San Francisco, aveva esordito dicendo di sostenere Romney non perché 'spopola' bensì perché quando si è ricchi si vuole un repubblicano alla Casa Bianca. 
 "Voto per Obama perché mi segue su Twitter - ha detto la pluripremiata pornostar Kayden Kross -, perché sostiene i matrimoni gay e perché aspira quando fuma". Per la californiana Sarah Shevon, unica dissidente del gruppo pro-Obama, il candidato ideale non è né il presidente né Mitt Romney, bensì il deputato democratico dell'Ohio Dennis Kicunich, che per due volte, nel 2004 e nel 2008, ha tentato la scalata alla Casa Bianca. "Ho votato per Obama l'ultima volta e ancora ho una cotta per lui e per Michelle - ha detto Dana DeArmord, con all'attivo più di 300 film -. In realtà per Michelle ho dei sentimenti romantici. Vorrei uscire con loro una volta". Per Obama sono anche Kimberly Kane, Kristina Ross, Jessica Drake, Joanna Angel e Penny Pax.  
