#titolo Fabio Fazio - Protagonisti
"Il mio problema principale è rimanere sveglio. Io vado a letto dopo Carosello": scherza Fabio Fazio durante la prima conferenza stampa del festival di Sanremo. "Il festival sarà lungo - aggiunge - , per fortuna abbiamo molta pubblicità e ci fa piacere. Arriveremo a mezzanotte e mezzo ogni sera. So che i giornali per la spending review chiudono alle sei e mezzo..".   Il conduttore poi ribadisce che sarà un festival "fatto in casa" e che l'intento quest'anno è di fare un festival "leggero, divertente, allegro, in cui la musica sia veramente al centro. La grande novità - sottolinea - è quella delle due canzoni, si può dire con la par condicio? - chiede ironicamente rivolgendosi al direttore di Rai1 Giancarlo Leone - . Ogni big ne porta due, quindi il pubblico con il televoto e voi giornalisti dovrete scegliere la canzone del festival".  
