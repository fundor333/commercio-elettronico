#titolo Crollo del Pd a Livorno, dove nacque il Pci  - Elezioni 2013
LIVORNO - La rossa Livorno, dove nel 1921 nacque il Pci, è la città Toscana in cui il Pd ha perso più punti in regione: 15 alla Camera, 39,06% contro il 54,92% del 2008, e 13 al senato, 41,43% contro 54,86%. A Livello regionale il Pd ha perso 9 punti alla Camera e 8 al Senato. Andamento analogo in provincia di Livorno: alla Camera il Pd é passato da 51,67% a 38,44%, con un calo di 13 punti, e al Senato da 51,70% a 40,69%, con un meno 11 punti. 
 Forte il calo anche nelle città 'operaie'. Nella Piombino (Livorno) dell'acciaio perde 13 punti alla Camera, 57% contro 44%, e 10 al Senato: 57% contro il 47%. A Pontedera (Pisa), città della Piaggio, alla Camera il calo è di 10 punti, 46,3% contro 36,3%, e di 8 al Senato: 46% contro 38%. 
 Dopo l'inchiesta su Mps, il Pd crolla anche a Siena città: -13% alla Camera e -11% al Senato. Si afferma invece il Movimento cinque stelle in diverse realtà: è risultato il più votato alla Camera in provincia di Lucca, con 28,10% (Pd secondo con 27,70%), a Carrara, con il 31,5%, a Massa, dove vince con 29.19% contro il 28,99% del Pd, e a Orbetello (Grosseto), con il 31,11%.  
