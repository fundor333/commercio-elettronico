#titolo Tonnellate pesci morti in lago per Olimpiadi - Natura - Ambiente&Energia
  ROMA - In Brasile un lago destinato alle Olimpiadi del 2016 e' stato 'invaso' da tonnellate di pesci morti. Le autorita', che hanno cominciato le grandi operazioni di ripulitura, affermano che la causa e' da attribuire ad una deossigenazione dell'acqua. 
Nella laguna Rodrigo de Freitas, che sara' destinata agli eventi di canottaggio nelle prossime Olimpiadi, le autorita' hanno gia' recuperato dalla superficie dell'acqua 65 tonnellate di pesci morti. 
Da quanto riportano i media locali, gli esperti ritengono che a causa delle forti piogge che hanno colpito la regione, si siano riversate nel lago ''grandi quantita' di materiale organico'', che hanno poi provocato un effetto chimico a catena sull'ossigenazione delle acque. Seppur strano, l'evento non e' tuttavia nuovo per il Brasile: nel 2009 infatti erano stati raccolti dalla superficie del Rio di Santa Barbara, nella regione del Buritama, piu' di 100 tonnellate di pesci morti, in quello che era stato classificato come uno dei piu' grandi disastri ambientali della zona.  
