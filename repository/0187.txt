#titolo Lo sguardo inadeguato, Francesco Zizola - Cultura e Tendenze
     (ANSA) - ROMA, 16 MAR - Schegge di realta' da altri mondi,
biografie che durano un istante per tornare nel nulla delle loro
vite ignorate per sempre. Sono le fotografie di Francesco
Zizola, che dall'Iraq, dal Brasile, dal Darfur, dall'Africa
profonda approdano al Museo di Roma in Trastevere fino al 28
aprile. ''Uno sguardo inadeguato'', si intitola la mostra, che
raccoglie una selezione inedita di immagini realizzate negli
ultimi 15 anni in 22 Paesi del mondo.
