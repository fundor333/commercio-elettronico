#titolo A San Valentino abbandonato oltre 70% animali regalati - Natura - Ambiente&Energia
  ROMA - Oltre il 70% degli animali, e in particolare dei cani, regalati per San Valentino finiscono per essere abbandonati. Lo afferma l'associazione italiana difesa animali ed ambiente (Aidaa) che rivolge un appello accorato a ''non regalare cani, ne' altri animali a san Valentino se non a persone che veramente li desiderano''. Altrimenti il destino di questi animali ''quasi certamente e' di finire la vita in mezzo ad una strada o tra le sbarre di un canile o di un gattile''. 
L'associazione suggerisce, inoltre, di verificare prima ''in quali condizioni l'animale andra' a vivere nella casa della vostra amata o del vostro amato e sopratutto se l'animale e' bene accetto dagli altri componenti della famiglia del vostro amato e che non vi sia la presenza di altri animali che possano in qualche modo risultare incompatibili con il nuovo arrivato. 
Purtroppo, nonostante le raccomandazioni delle associazioni animaliste e degli esperti - si legge nella nota - gli animali regalati come pegno d'amore a san Valentino stanno crescendo numericamente, specialmente i cani di piccola taglia. Ai meno sfortunati si aprono le gabbie dei canili, mentre per la maggior parte di essi l'abbandono in strada equivale quasi certamente a morte sicura''.  
