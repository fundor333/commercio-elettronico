#titolo Maltratta convivente e figlia 3 anni - Puglia
     (ANSA) - TORRICELLA (TARANTO), 15 MAR - Un cittadino macedone di
33 anni, residente a Torricella (Taranto), e' stato arrestato
per lesioni personali, maltrattamenti in famiglia e minaccia ai
danni della sua convivente e della figlia di tre anni. I
carabinieri sono intervenuti nell'abitazione dell'uomo su
richiesta della donna, che e' riuscita a telefonare al 112
approfittando di un momento di distrazione del convivente. La
donna e' stata trasportata all'ospedale civile di Manduria
(Taranto); guarira' in otto giorni.
