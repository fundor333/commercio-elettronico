#titolo Rapine in villa:Chianni,assaliti coniugi - Toscana
     (ANSA) - PISA, 17 MAR - Quattro banditi a volto coperto, uno dei
quali con un fucile, hanno compiuto una rapina la notte scorsa
in una villa di Chianni (Pisa) immobilizzando i due proprietari,
coniugi sessantenni originari di Cremona che usano l'immobile
per le vacanze. Rapinati denaro contante, un orologio Rolex e
gioielli per un valore complessivo di 15 mila euro. I
rapinatori, probabilmente dell'Est Europa, hanno anche preso una
pistola. L'episodio e' delle 23.30 di ieri. Intervenuti i
carabinieri.
