#titolo Papa: al Lotto si gioca il 13 - Campania
     (ANSA) - NAPOLI, 13 MAR - E' il 13 il numero ''principe'' da
giocare per gli appassionati del Lotto, dopo l'elezione del
nuovo Papa. Colpisce che la fumata bianca sia arrivata il giorno
13 marzo dell'anno 2013, e che l'annuncio del nome dell'eletto
sia stato fatto dalla loggia delle benedizioni a cavallo delle
20.13: si giocheranno, quindi, sicuramente il 20 e il 13, con il
32 (il Papa) e forse con il 3 (mese di marzo). Per la cinquina,
si punta anche sul 28 (l'Argentina) e sul 65 (Francesco). (ANSA).
