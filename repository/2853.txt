#titolo Orlando, a Palermo acqua deve essere pubblica - Acqua: Dalle Regioni - Ambiente&Energia
 
            
            PALERMO - L'acqua a Palermo dev'essere pubblica. Lo sostiene il
sindaco Leoluca Orlando, che ha incontrato con il vice sindaco
Cesare Lapiana e il presidente dell'Amap  Enzo Costantino, una
delegazione del Forum siciliano dei Movimenti per l'Acqua e i
Beni Comuni. Il sindaco ha ribadito l'impegno dell'amministrazione a fare
proprio lo spirito del referendum del 2011, con il quale la
stragrande maggioranza degli italiani si espresse per la tutela
dell'acqua pubblica, sottraendola quindi alle logiche di mercato
della privatizzazione dei servizi. Primo concreto passo in questa direzione, ha confermato il
Orlando, sara' la proposta al Consiglio comunale di avviare il
processo di trasformazione dell'Amap da una Spa (di diritto
privato) in una Azienda speciale (di diritto pubblico); allo
stesso tempo sara' proposta la modifica dello Statuto comunale,
includendo l'acqua fra i beni pubblici essenziali e inalienabili
definendo l'acqua come bene comune e diritto umano universale la
cui gestione, pubblica e partecipativa, persegue gli interessi
generali della comunita' di riferimento.
