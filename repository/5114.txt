#titolo Sudafrica: ha ucciso squalo bianco, carcere per pescatore - Ambiente e Pesca - Mare
  (ANSA-AFP) - LE CAP, 5 FEB - Un anno di carcere con la condizionale per aver pescato ed ucciso un grande squalo bianco, specie protetta che, una volta catturata, viene esibita dagli amanti della pesca come trofeo simbolo di coraggio.  
 La sentenza - senza precedenti - emessa da un tribunale sudafricano contro un pescatore ha fatto esultare gli ambientalisti, ma anche il ministro dell'Agricoltura e della Pesca. 
 Leon Bekker è stato condannato anche al pagamento di una multa di 120.000 rand (10.000 euro). "Il fatto che le autorità abbiano assunto una posizione chiara è un'eccellente indicazione del loro impegno in difesa delle specie protette", ha commentato Eleanor Resa-Hutchings, portavoce per il WWF Sud Africa, auspicando che la storica sentenza costituisca un deterrente. Il Sud Africa è stato il primo paese ad adottare una legge per proteggere i grandi squali bianchi, circa 1.200 esemplari che prosperano al largo della costa del KwaZulu-Natal (est) e che arrivano a misurare fino a 3,5 metri di lunghezza. Diversi paesi, tra cui gli Stati Uniti, hanno seguito l'esempio del Sud Africa. Guancia, denti, pelle, carne e olio di fegato dei grandi squali bianchi hanno anche un redditizio sbocco commerciale.(ANSA-AFP) RF/  
