#titolo Mare:D'Amico(Confitarma),ben venga nuovo water front Napoli - Shipping e Cantieri - Mare
  (ANSA) - NAPOLI, 15 MAR - Ben venga il progetto per ridisegnare il nuovo water front con l'obiettivo di ''massimizzare e valorizzare'' l'area e tutto cio' che contiene il fronte mare di Napoli. Questa l'opinione di  Paolo  D'Amico , presidente di  Confitarma , espressa a margine della presentazione del Master in shipping dell'Ipe. 
''In tutti i water front - ha detto D'Amico - c'e' la storia di un'intera citta'. Non conosco nel dettaglio il progetto per il water front di Napoli, ma tutti i water front del mondo sono stati modificati in meglio e, dunque, credo e mi auguro che si operi in questa direzione anche per quanto riguarda Napoli''. 
Un settore, quello degli armatori che, come ha sottolineato D'Amico, ''e' stato colpito in modo molto incisivo dalla crisi economica perche' - ha spiegato - siamo un comparto che  anticipa il ciclo espansivo e, purtroppo, anche il ciclo recessivo''.   (ANSA).  
