#titolo Jaguar XFR-S debutto previsto per il Los Angeles Show - Prove  e Novit√† - Motori
  ROMA - Confermata da Jaguar la nuova versione ad altissime prestazioni della berlina XFR. La nuova supercar del giaguaro sara' lanciata, a quanto riferisce Autocar, la prossima settimana al salone dell'Auto di Los Angeles. Per quel poco che si sa del nuovo modello, la casa automobilistica descrive la nuova XFR-S come ''la berlina piu' veloce e potente che la Jaguar abbia mai prodotto''. In termini di prestazioni la XFR-S sara' il terzo modello della gamma Jaguar R-S, dopo le XKR-S coupe' e cabriolet. 
Al momento la casa britannica non ha rivelato alcun dettaglio della berlina sportiva XFR-S, a parte l'unica sezione di immagine pubblicata. E' facile prevedere che la Jaguar utilizzi per la versione ad alte prestazioni della XFR  il motore V8 5.0 litri sovralimentato portato alla potenza di 542 Cv. 
Dall'immagine disponibile, si puo' capire che la vettura subira' una serie di aggiornamenti della carrozzeria che le conferiscano un'immagine piu' grintosa, rispetto a quella della XFR standard, e che sara' lanciata nel colore Blu Racing Francia.  
