#titolo MUSEI: MUSEO PASSIRIA RIAPRE CON STORIE DI OGGETTI - Qualit√° Alto Adige
 
     (ANSA) - BOLZANO, 13 MAR - Il MuseoPassiria, ospitato in
quello che fu il maso di Andreas Hofer, con l'iniziativa ''La
mia cosa preferita''dalla riapertura stagionale del 15 marzo
proporra' quotidianamente particolari storie di oggetti.
L'iniziativa si colloca nell'ambito dell'''Anno dell'oggetto
museale 2013''.
   ''L'Anno dell'oggetto museale 2013'', l'iniziativa congiunta
di Provincia di Bolzano e Associazione musei altoatesini nata
per valorizzare presso un ampio pubblico gli oggetti conservati
e esposti nei musei, facendone conoscere l'attualita', approda
anche al MuseoPassiria - Andreas Hofer di San Leonardo in
Passiria. A partire da venerdi' 15 marzo, giorno di riapertura
dopo la pausa invernale, e fino al 31 ottobre 2013, infatti, il
MuseoPassiria proporra' regolarmente l'azione ''La mia cosa
preferita''. La visita guidata quotidiana delle ore 16 verra'
cioe' di volta in volta arricchita da una particolare storia su
uno specifico oggetto del museo scelto da chi, quotidianamente,
vi lavora. L'azione ''La mia cosa preferita'' si pone cosi' in
piena sintonia con il motto dell'Anno dell'oggetto museale,
''1000+1 La storia negli oggetti''. (ANSA).
           

 
