#titolo Andrea Lo Cicero - Protagonisti
Andrea Lo Cicero lascia il rugby azzurro dopo la  partita vittoriosa contro l'Irlanda nel Sei Nazioni e 103 presenze in Nazionale, un record assoluto. Lo Cicero ha annunciato il ritiro con un video postato il giorno prima del match sul suo sito. 
 "La mia decisione è stata molto sofferta - ha esordito -, voglio fare il Mondiale del 2015... No, scherzo, la mia decisione è che quella di domani sarà la mia ultima partita, perché penso sia giusto dare spazio ai ragazzi che poi andranno al Mondiale". 
 "E' doveroso che mi faccia da parte, anche se sto bene fisicamente e penso che potrei ancora giocare ad alto livello", ha proseguito nel video il pilone azzurro. Lo Cicero - al quale domani dovrebbe essere concesso l'onore, tipico del rugby, di entrare in campo da solo, precedendo i compagni - ha poi aggiunto che "sono passati tanti anni, ho vissuto momenti duri e fatto tanti sacrifici, ma voi (tifosi ndr) siete sempre stati al mio fianco". "Per me - ha detto ancora - è un momento molto molto difficile, ho preso questa decisione nel momento migliore dell'Italia intesa come nazionale di rugby, che sta andando bene e fa sognare, e quello peggiore dell'Italia inteso come paese, che fa paura perché non si sa più che direzione prendere e cosa fare. In un momento così importante della mia carriera smettere in una crisi di un paese mi fa paura riguardo al mio futuro, ma siamo abituati a lottare, andare avanti e essere ottimisti anche se abbiamo tante macerie sulle spalle". 
 IL VIDEO 
   
