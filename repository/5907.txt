#titolo Puyol, il Depardieu dei Pirenei - Il poeta del gol
  ROMA  -Riccioluto, velocissimo, tempista, di quell' ammaccato nei tratti che lo fa ancora un fanciullo, Carlos Puyol è uno dei più grandi difensori della Spagna d'ogni tempo. A differenza, ad esempio, dei predecessori di "epoche fa" come Alesanco e Maceda, che difendavano da "ultimo uomo", ovvero da libero, Puyol ha ricoperto ogni ruolo della linea difensiva e sa perfettamente del braccare "a uomo" e dell'esporsi "a zona". 
 Il discorso su Puyol porta, di volo, sul confronto con il Portogallo, ovvero su una squadra (su una nazione) che non sa plasmare un centravanti. E' questa la constatazione; e se Eusebio, da fuoriclasse, interpretava ogni ruolo,Torres e Simoes nessuna pretesa avanzavano sulla maglietta numero 9.  
 Ma la lista è lunga quanto ad inadattamento al quel ruolo, da Jordao a Fernando Gomes, da Nuno Gomes a Pauleta a Hugo Almeida. La salvezza venne sempre dai funamboli, esperti in ricami, attrazioni e fughe a tutto campo: Chalana, Jaime Pacheco, Futre, e le estasi di Cristiano Ronaldo. Dunque, palla a terra come unica certezza sperando che il ragazzo di Madera deflori da solo le linee nemiche.   
