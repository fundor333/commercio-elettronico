#titolo Su Mosca nevicata record,come 50 anni fa - Mondo
     (ANSA) - MOSCA - Dalle prime ore di oggi Mosca e' investita
da una nevicata che si preannuncia record: secondo il servizio
meteorologico della capitale, nei prossimi tre giorni il manto
nevoso potrebbe superare la media del mese di marzo, ossia i 34
cm (finora il livello si e' attestato sui 12 cm). In tal caso,
ha sottolineato il vicesindaco di Mosca, Piotr Biriukov, si
dovrebbe risalire alla meta' degli anni Sessanta per una
nevicata analoga. Il maltempo ha mandato in tilt il traffico.
