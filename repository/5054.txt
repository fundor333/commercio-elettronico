#titolo Derivati:ok Parlamento Ue a piu' regole trading e depositari - Economia e lavoro - ANSA Europa
  BRUXELLES - Via libera della commissione Affari economici dell'Europarlamento a una maggior regolamentazione del processo di  trading dei derivati , che introduce piu' trasparenza e sicurezza a livello Ue con nuove norme per il regolamento titoli e sui depositari centrali (CSD). 
 
Il testo votato, in gran parte in linea con quello presentato dalla Commissione Ue a marzo dell'anno scorso, prevede che il periodo per la liquidazione e il regolamento delle operazioni sui titoli non superi i  due giorni lavorativi  da quello in cui e' stato effettuato il trading. Per le pmi e' stata introdotta piu' flessibilita', con un periodo di grazia di 15 giorni in cui saranno esentate dal pagamento di sanzioni se non avviene l'operazione di regolamento titoli. 
 
Allo stesso tempo i depositari centrali di strumenti finanziari potranno fornire servizi bancari utilizzando la  stessa entita' legale , ma dovranno rispettare condizioni prudenziali ulteriori, avere capitale aggiuntivo e ricevere l'autorizzazione per la licenza bancaria. Ora la palla passa ai negoziati tra Parlamento, Consiglio e Commissione Ue per arrivare a un compromesso in vista dell'adozione del testo definitivo.  
