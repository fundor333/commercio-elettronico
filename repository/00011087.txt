#titolo La ciliegina sulla torta - Libri - Terra&Gusto
  (La ciliegina sulla torta - Idee dolci per attimi di goloso piacere di Jessica Leone, con prefazione di Luca Montersino - Food Editore - pagine 144 - 19,90 euro) 
  Primo libro della talentuosa blogger Jessica Leone, classe 1982, autrice e fotografa del blog www.cilieginasullatorta.it. Di origini campana, e' cresciuta in Friuli per poi scoprire a Parigi la sua passione per la pasticceria. ''Sono autodidatta ma i risultati -  assicura -  sono degni di una professionista''. E Jessica Leone lo dimostra anche nel volume Food Editore dove 60 ricette sono presentate con raffinatezza ed eleganza. Il libro e' suddiviso per occasioni di consumo. La giornata e' ironicamente cosi' scandita: il buongiorno si vede dal mattino; la merenda del campione; It's five o' clock; metti una sera a cena; attimi di goloso piacere. 
 L'autrice, sottolinea il maestro pasticcere Luca Montersino nella prefazione, ''ha una dote speciale e molto importante per chi fa questo lavoro: la precisione. La tecnica pero' non e' tutto: senza creativita' non si va lontano. In questo splendido libro accuratezza e fantasia, uniti a un'abbondante dose di gusto, formano un impasto perfettamente lievitato. E i dolci proposti sono davvero alla portata di tutti''. 
  Alla portata di tutti, e con ricette pensate sia per i single che maxi famiglie. La ricetta base dei Pan di Spagna, ad esempio, e' illustrata sia nell'opzione mini stampo da 15 cem di diametro che per i big party con 6 uova eu stampo da 26 centimetri. Anche il piacere di una brioche francese puo' essere un piacere individuale o maxi, per nove commensali.  
Il tutto al passo coi tempi, per menu quasi light. Da qui, i pancake leggeri, i ghiaccioli alle more, il succo di pera e limone, lo smoothie al mango. E le concessioni alla gola: mousse ai tre cioccolati, la sbrisolona ai pistacchi e limone, fino ai sekerpare di origine turca.  
