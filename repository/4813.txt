#titolo Arrestato trafficante droga dello stupro - Lombardia
     (ANSA) - VARESE, 16 MAR - Si era fatto inviare dall'Italia 10
litri di Gbl, la cosiddetta 'droga dello stupro' che provoca in
chi la assume uno stato di assopimento e di perdita di memoria. Per questo un cittadino statunitense e' stato arrestato con
l'accusa di traffico internazionale di sostanze stupefacenti,
nel corso di indagini, nate dal sequestro dello stupefacente
destinato agli Usa allo scalo di Malpensa, condotte dalla
Guardia di finanza e dalla Dea (Drug enforcement
administration).
