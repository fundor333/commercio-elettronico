#titolo Prostituzione: tre denunciati da Cc - Veneto
     (ANSA) - TREVISO, 15 MAR - Accusati di induzione e
favoreggiamento della prostituzione due romeni e un albanese
sono stati denunciati dai carabinieri di Treviso. Per i tre il magistrato ha disposto la misura cautelare di
dimora nei Comuni di residenza. I romeni, di 33 e 24 anni sono
residenti a Montebelluna e l'albanese, 26 anni, a Maserada. Secondo l'accusa dal novembre 2011 a questi giorni i tre
avrebbero avviato alla prostituzione sulla Pontebbana decine di
donne provenienti dai Paesi dell'Est.
