#titolo Sindaco e funzionari indagati per falso - Sicilia
     (ANSA) - PACHINO (SIRACUSA), 18 MAR - Avvisi di conclusione
indagini su presunte irregolarita' nella gestione delle risorse
umane e nelle progressioni verticali ed orizzontali dei
dipendenti sono stati notificati da carabinieri e guardia di
finanza al sindaco a due funzionari e a un impiegato del Comune
di Pachino. Il reato ipotizzato e' di abuso d'ufficio e falso in
atto pubblico. L'inchiesta tratta anche l'affidamento di
appalti, nomine e indennita'. Indagati dalla Procura di Siracusa
anche tre imprenditori.
