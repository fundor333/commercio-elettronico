#titolo Poker tour a Campione, 1 mln montepremi - Lombardia
     (ANSA) - MILANO, 14 MAR - Un milione di euro di montepremi,
oltre 5.000 giocatori provenienti da tutta Europa, migliaia di
spettatori appassionati: con questa dote dal 23 al 30 aprile
prossimi approdera' al Casino' Campione d'Italia l' 'Italian
Poker Open 10'. E' uno dei principali eventi europei del
settore, con il quale la casa da gioco campionese si propone 
come punto di riferimento anche per il poker e che rientra tra
gli eventi celebrativi degli ottant'anni del Casino'.
