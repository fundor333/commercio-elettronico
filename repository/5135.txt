#titolo TURISMO: DA REGIONE UNDICI PROGETTI PER SVILUPPO SETTORE - Turismo Calabria
     (ANSA) - CATANZARO, 12 GIU - Una novita' significativa per il 
comparto turistico locale e' stata rappresentata  dai programmi 
interregionali finanziati con i fondi previsti dall'art.5, comma 
5, della L.135/01 che hanno permesso di utilizzare le risorse 
messe a disposizione dal sistema amministrativo centrale, al 
fine di instaurare una piu' intensa cooperazione tra i diversi 
soggetti pubblici e privati.    I progetti hanno avuto come riferimento i territori o i 
prodotti, favorendo proprio per la loro caratteristica di 
interregionalita' gli scambi e le conoscenze oltre i limiti 
posti dai confini pubblici. Le iniziative talvolta sono nate per 
la proposta di un singolo progetto (Regione capofila) che ha 
aggregato intorno a un'idea altri partners, ma altre volte sono 
state il risultato di un'ideazione comune.    Lavorare sul campo ''face to face'' permette il confronto 
delle idee e delle diverse procedure amministrative, 
contribuendo a dare un nuovo impulso a un settore cosi' 
importante per l'economia del paese e consentendo alle Regioni 
di assumere un ruolo fortemente propositivo anche in ambito 
nazionale.    Il Dipartimento turismo della Regione Calabria ha partecipato 
a 11 progetti: ''Enogastronomia mediterranea'' e ''Turismo in 
rete'' con il ruolo di capofila;  ''Approdi di Ulisse'', 
''Sviluppo delle politiche interregionali del turismo'', 
''Portale telematico internazionale di promozione turistica'', 
''Terme d'Italia'', '' Itinerari della fede'', ''Itinerari di 
Federico II'', ''Itinerari nella cultura, storia, tradizioni, 
paesaggi del mare e delle miniere di mare'', ''Itinerari 
culturali e tematici nei borghi storici italiani'', ''Turismo 
accessibile'' come regione partecipante.    I progetti sono attualmente tutti in corso a eccezione di 
''Turismo in rete'' che si e' concluso. L'obiettivo principale 
e' quello di ottenere risultati concreti, quali la continua 
promozione e il rafforzamento dei molti e qualificati prodotti 
turistici, dando ancora piu' forza al prodotto locale.
