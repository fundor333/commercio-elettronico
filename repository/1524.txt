#titolo L'ultima di Larissa, mi spoglio per la Spagna - Mondiali Sudafrica
  (ANSA) - ROMA - Larissa Riquelme non si ferma piu': la showgirl, divenuta famosa grazie ad alcune fotografie con i colori del suo Paraguay, ora si spoglia per la Spagna. Lo fara' per la rivista spagnola 'Interviu'' per ''animare tutti i tifosi della Roja''.     Ci sono tutti gli ingrediente di una telenovela sudamericana: una bellissima donna, foto ose' e il tradimento. 
 Larissa, infatti, si era gia' concessa nei giorni scorsi in alcune foto senza veli per ''riconsolare'' i giocatori e i tifosi del Paraguay, il suo Paese, dopo la sconfitta ai quarti ai Mondiali proprio contro la Spagna. E chi sa cosa ne pensano i tifosi dell'Albirroja per questo ''regalo'' agli spagnoli?    Larissa, pero', sembra non curarsene piu' di tanto e appare determinata a sfruttare fino in fondo l'improvvisa notorieta' che Sudafrica 2010 le ha inaspettatamente regalato. 
 La showgirl, generosa nelle forme e nel decollete', deve tutto all'exploit del Paraguay e alle fotografie scattatele durante la partita con l'Italia, quando, ''scoperta'' da una strettissima quanto minuscola canottiera biancorossa, ha dato sfogo alla sua esuberanza con una esultanza irrefrenabile al gol di Alcaraz contro gli azzurri.    Le immagini della giovane paraguayana che, non avendo evidentemente tasche o borsette a disposizione, ha riposto il cellulare al sicuro nel suo decollete', hanno fatto il giro del mondo e scatenato una bufera mediatica. 
 Da allora per Larissa e' stato tutto un crescendo: servizi televisivi, interviste esclusive, rivelazioni scabrose e scandali creati ad arte.     La ragazza ha poi rilanciato al ribasso: prima la promessa di una passeggiata in costumi 'quasi' adamitici per le vie di Asuncion, la capitale del piccolo Paese sudamericano, se il Paraguay avesse vinto; stessa promessa in caso di finale ed, infine, il servizio fotografico per la sconfitta ai quarti.    Poi la promessa di andare a ''sfilare quasi nuda a Buenos Aires'' in caso di vittoria dell'Argentina. Insomma, Larissa in un modo o nell'altro promette sempre di spogliarsi.    Pare ci sia finalmente riuscita con la Spagna ma tra i tifosi spagnoli serpeggia il malumore nel sospetto che Larissa e i suoi strip portino male. 
 In ogni caso Larissa ha le idee chiare: sul suo profilo di Facebook (oltre 350mila fan) invita a lasciare il proprio recapito per essere contattati in caso di offerte di lavoro, mentre sul sito di Diario Popular, la rivista che ha l'esclusiva del suo servizio ose' paraguayano, le sue foto sono in vendita a 5 euro.  
