#titolo Autostrade: A4; riapre casello San Dona' dopo lavori - Autovie Venete
     (ANSA) - PALMANOVA (UDINE), 13 MAR - Riapre al traffico
stasera il casello di San Dona' di Piave, interessato nei giorni
scorsi da lavori di riqualificazione allo svincolo per adeguarlo
alla terza corsia della A4, in fase di costruzione.    Le rampe di collegamento sono state allargate e portate allo
stesso livello del piano autostradale, sono state posate
tubature e realizzati impianti di servizio; e' stata fresata la
vecchia pavimentazione e posato l'asfalto nuovo, installate
barriere di sicurezza, punti luce e sistemi di illuminazione
antinebbia, ripassata la segnaletica orizzontale e montata
quella verticale.    L'apertura, alle ore 23.00, e' dovuta alla necessita' di
rimuovere le barriere new jersey di protezione del cantiere, che
per circa due ore richiedera' la chiusura della corsia di marcia
in direzione Venezia. (ANSA).
