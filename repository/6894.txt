#titolo F1:piove, rinvio qualifiche Gp Australia - Altri Sport
     (ANSA) - ROMA, 16 MAR - Comincia con un ritardo la stagione 2013
del Mondiale di Formula 1. Un acquazzone su Melbourne ha indotto
gli organizzatori a rinviare il via delle qualifiche del Gran
Premio d'Australia, prima gara dell'anno. La partenza era
prevista per le 17 locali. In mattinata, nelle prove libere
disputate su pista asciutta, il francese Romain Grosjean (Lotus)
aveva fatto segnare il miglior tempo (1:26.929), davanti alle
Ferrari di Fernando Alonso (1:27.000) e Felipe Massa (1:27.241).
