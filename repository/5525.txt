#titolo Cucciolo buttato via, Finanza lo salva - Piemonte
     (ANSA) - TORINO, 16 MAR - Il suo padrone l'ha gettato in un
canale pieno d'acqua, ma il cucciolo di cane e' stato salvato da
due finanzieri. E' successo sulla strada che collega Buriasco a
Scalenghe, nella pianura pinerolese. Due militari della Finanza
in auto si sono accorti di un cagnolino nero che annaspava nel
canale. Al salvataggio ha assistito un piccolo pubblico di
automobilisti che ha applaudito i finanzieri con il cagnolino in
braccio. Ora e' stato affidato ai volontari del canile di
Bibiana.
