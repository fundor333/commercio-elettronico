#titolo Truffa Banca Intesa, assolto exdirettore - Sardegna
     (ANSA) - CAGLIARI, 13 MAR - L'ex direttore di Banca Intesa,
Bruno Manfredi, è stato assolto in Tribunale a Cagliari
dall'accusa di aver orchestrato una truffa ai danni
dell'istituto di credito fra il 2004 e il 2005. Tutti gli altri
21 imputati sono stati invece condannati a pene che vanno da un
anno a 5 anni e 5 mesi. Secondo la Procura il sodalizio avrebbe
truffato la banca facendo ottenere prestiti ai clienti
attraverso documenti falsi. Manfredi è uscito in lacrime
dall'aula dopo aver appreso della sua assoluzione.
