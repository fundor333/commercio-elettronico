#titolo Costa, bilancio BdM alla luce del sole - Marche
     (ANSA) - ANCONA, 15 MAR - Un bilancio 2012 in deficit quello
approvato ieri dal cda di Banca Marche, ma ''alla luce del
sole''. Ha tenuto a precisarlo il presidente Lauro Costa,
smentendo peraltro voci di sue dimissioni. Costa ha ribadito la
coralita' delle decisioni assunte dal cda tra cui quella di dare
mandato a uno studio legale di Milano di verificare ''eventuali
anomalie o responsabilita' nell'erogazione del credito,
ascrivibili alla precedente gestione della Banca, della
direzione o del cda''.
