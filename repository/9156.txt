#titolo Esperto,sport grande 'alleato' per bimbi con emofilia - Stili di vita - Salute e Benessere
     (ANSA) - VARSAVIA, 7 FEB - I bambini affetti da emofilia,
oltre mille in Italia, possono oggi vivere una vita sempre piu'
'normale': grazie alle nuove terapie farmacologiche, ma anche
per un mutato atteggiamento nei loro confronti. E lo sport puo'
rivelarsi un 'alleato' prezioso per questi piccoli pazienti. A
puntare i riflettori sui passi avanti fatti nella cura dei
bambini emofilici e' l'ematologo Alessandro Gringeri, direttore
medico dell'azienda farmaceutica Baxter, dal Congresso europeo
sull'emofilia in corso a Varsavia.    In Italia, rileva, ''sono oltre mille i bambini e adolescenti
sotto i 18 anni affetti da questa malattia genetica per la
quale, ad oggi, non c'e' ancora una cura definitiva nonostante i
notevoli passi avanti compiuti''. L'obiettivo, anche nel caso
dei pazienti pediatrici, sottolinea, ''e' quello di realizzare
cure sempre piu' 'tagliate su misura' del singolo paziente,
cioe' verificare come ogni singolo bambino malato assorbe un
determinato tipo di farmaco per garantire la massima copertura
terapeutica senza, al contempo, sprecare risorse e realizzando,
anzi, un risparmio''. Un approccio che ''sta dando buoni
risultati ma che va esteso anche pensando a programmi software
ad hoc per la gestione personalizzata dei pazienti''. Quanto
alla cura definitiva, ci si sta lavorando: ''Si punta alla
terapia genica - spiega l'esperto - immettendo il gene 'sano'
nelle cellule del paziente, ma gli studi sono in fase
iniziale''. Intanto, pero', la qualita' di vita dei piccoli
pazienti continua a migliorare: ''Pochi anni fa questi bambini
erano, ad esempio, spesso protetti dai genitori con dei caschi,
per evitare traumi che portassero a possibili emorragie. Oggi si
e' capito che e' bene che vivano una vita 'normale', solo con un
po' piu' di attenzione''. Ed un invito e', dunque, quello a
praticare sport, come il nuoto e anche il calcio, evitando solo
gli sport piu' a 'rischio' (come il pugilato): ''Lo sport -
spiega Gringeri - porta infatti a miglioramenti anche fisici
perche' irrobustisce i muscoli, che proteggono a loro volta le
articolazioni anche a fronte del rischio di emorragie cui questi
bambini sono soggetti''. Una mano, in questa direzione, arriva
anche dalla Baxter che, nei centri emofilia italiani, mette a
disposizione servizi gratuiti per i pazienti quali la consegna
dei farmaci a domicilio, terapie riabilitative a casa e, per i
piu' piccoli, set di wi-fit e corsi di ippoterapia e
dog-therapy.
