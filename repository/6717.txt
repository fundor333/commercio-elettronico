#titolo Mosca si commuove per film Giralucci - Associate
(ANSA) - MOSCA, 11 MAR - Lunghi applausi, commozione e tante domande a Mosca per ''Sfiorando il muro'', film-documentario della giornalista Silvia Giralucci che racconta il suo viaggio negli anni di piombo a Padova, dove nel 1974 suo padre Graziano, un giovane militante del Msi, fu la prima vittima delle Br insieme a Giuseppe Mazzola. Il film, presentato nell'ambito della rassegna sulla Mostra del cinema di Venezia ha dimostrato come un'esordiente sappia trasmettere ad un pubblico non di casa emozioni forti.  
