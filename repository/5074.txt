#titolo M. Freeman, Obama? non e' primo presidente nero - Mondo
NEW YORK - Il primo presidente nero della storia degli Stati Uniti? ''Deve ancora essere eletto''. Barack Obama al massimo e' il primo presidente ''di razza mista''. Parola dell'attore e regista americano, Morgan Freeman, che sferra un'autentica coltellata alle spalle dell'inquilino della Casa Bianca, che ultimamente - scherzando - si era addirittura paragonato a lui: ''Ecco come saro' tra quattro anni'', disse durante un evento mostrando una foto del divo ultrasettantenne. 
 Freeman, in un'intervista alla Npr (National Public Radio) in cui promuove il suo nuovo film, parla chiaro: ''Ci si scorda troppo facilmente che la madre del presidente Obama non solo era una donna bianca, ma veniva dal Kansas, cuore bianco e della middle class americana''. Il regista pero' afferma anche come le critiche rivolte al presidente siano troppo severe, accusando i repubblicani di perseguire un solo obiettivo: mandare a casa Obama.  
