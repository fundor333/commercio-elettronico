#titolo Pirateria: amm. Binelli visita nave San Marco in Oman - Shipping e Cantieri - Mare
  (ANSA) - ROMA, 9 FEB - Il capo di Stato Maggiore della Difesa, ammiraglio  Luigi Binelli Mantelli , ha fatto visita  a  Mascate  (Oman)  alla nave  San Marco  impegnata in Oceano Indiano contro la pirateria.  
 Accolto dal contrammiraglio Antonio Natale attualmente al comando della missione Nato, l'ammiraglio Binelli Mantelli ha incontrato alcuni dei 320 tra uomini e donne che compongono l'equipaggio della San Marco e che sono parte integrante della task force Nato che opera nelle acque dell'Oceano Indiano nell'ambito della lotta alla pirateria.  
 ''Siate orgogliosi del vostro impegno e dei vostri sacrifici come lo siamo io e tutti i vostri familiari che vi attendono in patria'', queste le parole rivolte all'equipaggio riunito, per l'occasione, sul ponte di volo dell'unita' anfibia della Marina Militare. (ANSA).   
