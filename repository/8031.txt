#titolo Borse di studio per lavoro nel turismo  - In Viaggio
  La Swiss Hotel Management School di Lenk, vicino Gstaad, è il primo collegio svizzero che promuove in Italia corsi di formazione alberghiera per studenti internazionali, offrendo borse di studio - totali e parziali - ai giovani talenti italiani desiderosi di avviarsi a questa professione in ambito turistico-alberghiero.  Per accedere al corso, che comincerà il  prossimo 18 marzo  e che dura complessivamente due anni, e alle borse di studio, messe a disposizione di ragazzi che abbiano già ottenuto il diploma di scuola superiore e che posseggano una discreta conoscenza della lingua inglese, è necessario sostenere una selezione durante la quale verranno considerate le attitudini, le potenzialità e le motivazioni dei candidati interessati a fare carriera a livello internazionale nel settore del Management alberghiero di lusso. 
 Il valore della borsa di studio è di  19.000 euro a semestre  e copre le spese di insegnamento e materiale didattico; restano a carico degli studenti i costi di vitto, alloggio e assicurazioni mediche che per sei mesi sono  di 6.000 euro.  Al termine del semestre, per poter accedere ai successivi tre semestri del corso e ottenere così il diploma in “International Hotel Management”, gli studenti avranno la possibilità di effettuare uno stage di 6-7 mesi presso strutture alberghiere segnalate dalla scuola stessa. Durante questi stage di perfezionamento gli studenti percepiranno uno stipendio minimo di circa 1.650 euro al mese.  Per informazioni:  www.shml.ch  Per partecipare alla selezione, mandare il curriculum vitae e una foto a  luigi@shml.ch  
