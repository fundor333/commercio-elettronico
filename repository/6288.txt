#titolo Da Basilicata 300 per Giornata memoria - Basilicata
     (ANSA) - POTENZA, 15 MAR - Saranno circa 300 i lucani che
parteciperanno alla diciottesima edizione della ''Giornata della
memoria e dell'impegno in ricordo delle vittime delle mafie''
promossa da Libera, che quest'anno si svolgera' a Firenze
domani, 16 marzo. Per gli studenti la due giorni fiorentina
rappresenta l'ultima tappa di un percorso di educazione alla
legalita' organizzato da Libera Basilicata in collaborazione con
i dirigenti scolastici e gli insegnanti.
