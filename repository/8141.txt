#titolo Ue: bilancio; appello Etno, no a tagli in investimenti reti - Internet e societ√† - ANSA Europa
     (ANSA) - BRUXELLES, 4 FEB - No a tagli alla voce del bilancio
Ue per il 2014-2020 dedicata allo sviluppo delle grandi reti
infrastrutturali, in particolare di quelle delle
telecomunicazioni come la banda larga. E' l'appello lanciato da
Etno, l'Associazione europea degli operatori di tlc, che ha
scritto una lettera ai presidenti di Consiglio, Commissione e
Parlamento Ue, e al premier irlandese Enda Kenny (il cui paese
detiene la presidenza semestrale di turno dell'Ue) per reiterare
il supporto del settore alla 'Connecting Europe Facility'. La
proposta dell'esecutivo comunitario allocava 9,2 miliardi di
euro solo per lo sviluppo di infrastrutture e servizi broadband
in Europa. Ma ''una possibile riduzione del budget destinato al
capitolo Ict della 'Connecting Europe Facility' - si legge nella
lettera firmata da Luigi Gambardella, Chairman di Etno -
andrebbe a detrimento dello sviluppo di un'infrastruttura
critica per la futura competitivita' dell'economia europea''. Tagliare in modo sostanziale le risorse per la Cef sarebbe,
sottolinea Gambardella, una ''decisione miope'' in quanto ''le
reti a banda larga costituiscono un'infrastruttura critica per
la competitivita' dell'economia'' europea.(ANSA).
