#titolo CINA: STUDIO MOSTRA MUTAZIONI VIRUS HIV - Medicina  - Salute e Benessere
     (ANSA) - SHANGHAI, 26 FEB - Il virus dell'HIV potrebbe
replicarsi e subire delle mutazioni dando luogo a nuovi
sottotipi di virus destinati a svilupparsi soprattutto tra gli
omosessuali che conducono una vita sessuale promiscua. Lo
riferisce la stampa cinese riferendosi ad una scoperta fatta da
alcuni ricercatori dell'Universita' Fudan di Shanghai. Lo studio e' stato effettuato dagli esperti cinesi analizzando
il comportamento di 100 omosessuali sieropositivi e di 1.534
uomini che erano stati i loro partners sessuali negli ultimi tre
anni. In Cina ci sono circa 18 milioni di omosessuali. Il sesso
non protetto e' diventato il veicolo principale della diffusione
dell'HIV/AIDS nel paese e la percentuale dei gay infetti e' in
aumento. Secondo un sondaggio condotto dal Ministero della
Salute in 61 citta' nel 2008, il tasso di infezione tra i gay e'
stato del 4,9% e in cinque di queste il tasso di infezione ha
superato il 10% raggiungendo il picco del 20% in alcune altre. Nel 2012 uno studio ha rilevato che il tasso di infezione del
virus HIV tra gli omosessuali nel paese e' del 6,7%. Secondo le
nuove ricerche condotte alla Fudan se due persone con diversi
sottotipi del virus HIV hanno tra loro comportamenti sessuali
non protetti, i due sottotipoi di virus si possono a loro volta
ricombinare dando vita a nuove forme. Di qui la necessita',
secondo i ricercatori, di misure efficaci di intervento quali
non solo la promozione di campagne per l'uso del preservativo e
per sottolineare l'importanza di ridurre i comportamenti
promiscui, ma anche ad esempio la maggiore diffusione di test
preventivi per la scoperta precoce della malattia. (ANSA).
