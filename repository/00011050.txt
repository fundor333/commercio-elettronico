#titolo Intesa Ue su rigetti in mare pesci non commercializzabili - Dal Mare - Terra&Gusto
  - BRUXELLES - Intesa dopo 20 ore di negoziati tra i ministri della pesca Ue sul divieto dei rigetti in mare dei pesci non commercializzabili: le nuove norme si applicheranno progressivamente a partire dal primo gennaio 2014, a cominciare dalle specie oceaniche, mentre saranno in vigore per quelle del Mediterraneo e del Mar Nero solo dal primo gennaio 2017. 
Nel 2015 il divieto riguarderà le specie del Baltico, e da inizio 2016 quelle del mare del Nord e delle acque nord e sudoccidentali. Sono inoltre state previste alcune esenzioni: una autorizza i rigetti del 9% delle catture i due primi anni di entrata in vigore delle nuove norme, che nei due successi scende all'8% e poi al 7% nella fase finale. 
E' stata inoltre introdotta la possibilità di usare comunque i pesci sbarcati per fini caritativi.  
L'intesa raggiunta dal Consiglio Ue pesca dovrà ora essere discussa dal Parlamento Ue prima di poter essere definitivamente approvata  
