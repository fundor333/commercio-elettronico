#titolo Anziana orafa legata e rapinata - Toscana
     (ANSA) - FIRENZE, 12 MAR - Una rapina e' stata messa a segno
questa mattina in una gioielleria in via del Proconsolo a
Firenze. Secondo una prima ricostruzione, la titolare, una donna
di circa 80 anni, e' stata legata e imbavagliata da due uomini. Sul posto personale del 118 e polizia. L'anziana e' stata
portata via in ambulanza in stato di choc, le sue condizioni non
sarebbero gravi. Secondo quanto emerso, i rapinatori non
avrebbero utilizzato armi. Al momento il bottino resta da
quantificare.(ANSA).
