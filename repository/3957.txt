#titolo Iveco, Dakar test affidabilitaâ€™ e sicurezza mezzi - Speciali - Motori
  Il team De Rooy Iveco partecipa alla Dakar 2013 con due Iveco nuovi Trakker 4x4 (Evolution 3), prodotti in Spagna, due Iveco nuovi Trakker 4x4 (Evolution 2) e un Iveco Powerstar, un veicolo prodotto e venduto da Iveco in Australia. Completano lo schieramento Iveco altri sette mezzi, tutti con funzione di supporto e assistenza durante la competizione. Cinque sono New Trakker - un 8x8, due 6x6, un 4x4 e un camper 6x6 - e un Daily 4x4.    Tutti i mezzi sono dotati di motori Cursor 13 di Fpt Industrial, in grado di generare fino a 840 cavalli di potenza. I veicoli sono inoltre dotati di tre sedili da rally con cinture di sicurezza e un roll-bar di protezione.    Il nuovo Trakker Iveco e' il veicolo cava-cantiere della gamma off-road, con la nuova cabina nata per migliorare il confort di guida e la vita a bordo, elementi che sono oggi riconosciuti di fondamentale importanza per la produttivita' e la sicurezza di un mezzo.    Il veicolo e' in grado di operare su terreni impervi e sconnessi, come quelli che si presenteranno ai piloti della Dakar, per Iveco una grande opportunita' per testare in condizioni eccezionali e di estrema difficolta' le prestazioni e l'affidabilita' dei suoi mezzi. La loro principale caratteristica e' la robustezza. Ogni singolo componente, garantisce performance che durano nel tempo.    I cambi Zf sono all'insegna dell'ergonomia e delle prestazioni, come i cambi manuali Ecosplit a 9 e a 16 velocita', con selettore marce integrato nel devioguida, che migliorano il comfort di guida.  
