#titolo Rapina banca, ma era pedinato da polizia - Piemonte
     (ANSA) - TORINO, 12 MAR - Non si era accorto di essere
pedinato dalla polizia, che si era insospettita per la targa
contraffatta della sua vettura, ed e' andato a commettere una
rapina in banca, portando via 94.000 euro e chiudendo in una
stanza personale e clienti. All'uscita dall'agenzia, una filiale
dell'Intesa Sanpaolo di San Benigno Canavese, il malvivente,
Andrea Micci, 27 anni, che aveva agito armato di coltello, e'
stato arrestato. Deve rispondere di rapina aggravata e sequestro
di persona.
