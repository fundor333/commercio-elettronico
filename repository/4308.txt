#titolo La Cucina Internazionale - Scopri il Sudafrica - Enogastronomia
Il Sudafrica di oggi è ottimo esempio per chi vuole conoscere l’ultima tendenza della cucina internazionale perchè l’atteggiamento fusion dato dalla sua stessa storia, è spontaneo e l’interpretazione del concetto di tavola da sempre mischia tecniche culinarie, ricette, sapori, spezie, profumi provenienti non solo da regioni diverse ma addirittura da altri continenti. 
Così, a seconda della città o provincia che si visita, ci si trova in ambienti gastronomici completamente diversi con gusti e sensibilità assolutamente distanti (a  Città del Capo il Bobotie , a  Durban il Biriyani , nel  Free State  un   Koeksuster  con  Melktert ).  
Oggi chef di fama internazionale si sono trasferiti nel paese, attratti dal clima e dall’abbondanza di ingredienti freschi di prima qualità. Conquistati dalla fertilità del terreno e dagli oceani che qui si incontrano, ma anche da un mercato sempre più aperto sul mondo, hanno fatto di questo paese il loro laboratorio sperimentale. 
   
