#titolo Siria: Obama, indagine Usa su armi chimiche - Mondo
ROMA - Gli Stati Uniti investigheranno "a fondo" sull'utilizzo di armi chimiche in Siria. "Serve un'indagine esatta", ha detto a Gerusalemme il presidente Barack Obama, aggiungendo che il loro uso sarebbe "un tragico errore". 
 "Gli Stati Uniti intendono investigare a fondo" per verificare se ieri in Siria sia stato fatto ricorso ad armi chimiche. "Dobbiamo essere sicuri - ha detto il presidente Barack Obama - cosa è accaduto esattamente, se la 'linea rossa' sia stata effettivamente attraversata". 
 Il presidente siriano Bashar Assad "ha perso la propria legittimità " avendo rivolto contro il suo popolo ogni genere di armi, "inclusi missili Scud", ha detto Obama, in una conferenza stampa a Gerusalemme.  
