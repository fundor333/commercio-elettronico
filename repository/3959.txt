#titolo Authority, efficienza e promozione investimenti  - Acqua: Top News - Ambiente&Energia
  ROMA - Efficienza e promozione degli investimenti. Questi i due pilastri su cui poggia la regolazione della tariffa idrica di cui si sta occupando l'Autorità per l'energia elettrica e il gas. A dirlo il presidente dell'Authority (che dal decreto 'Salva-Italia si occupa anche del servizio idrico), Guido Bortoni, nell'intervento all'assemblea Federutility-Federambiente sui 'Servizi pubblici ed economie territoriali: un contributo per l'agenda del governò. "Nel caso delle infrastrutture idriche - afferma Bortoni - non possiamo dire, ne abbiamo una stima, di quanto salirà la tariffa". Ma, aggiunge, "per la regolazione tariffaria ci fondiamo su due pilastri: introdurre un criterio di efficienza; l'obiettivo di accoppiare a criteri di efficienza regolatoria la promozione degli investimenti". Questo, però, "per la regolazione tariffaria non è tutto; serve un 'aiutino' dalla fiscalità generale per stimolare la promozione di investimenti" e "lo sviluppo di progetti di finanziamento".  
