#titolo Nei Sassi residenza artisti finlandesi - Basilicata
     (ANSA) - MATERA, 13 MAR - Con l'obiettivo di favorire scambi
artistici e culturali, nelle diverse forme espressive, tra
Matera e la Finlandia, una delegazione della ''Arts Promotion
Centre Finland'' ha avviato nella Citta' dei Sassi un percorso
di conoscenze con le realta' locali e istituzionali, grazie alla
Fondazione Sassi che ha concesso l'uso di una ''residenza'' nel
Sasso Barisano e all'apporto della societa' Ideama. L'iniziativa
e' stata presentata oggi ai giornalisti.
