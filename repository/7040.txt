#titolo EUROREGIONE: ASSEMBLEA, SVILUPPO STRATEGIA ADRIATICO-IONICA - Cooperazione Internazionale
     (ANSA) - TRIESTE, 13 GIU - L'Euroregione Adriatica intende
porsi come punto di riferimento essenziale per sviluppare la
Strategia Adriatico-Ionica dell'Ue, e che sara' destinata ad
affiancarsi a quelle gia' approvate per le aree Danubiana e
Baltica.    Lo ha confermato oggi la settima Assemblea generale
dell'Euroregione Adriatica, ospitata a Trieste in coincidenza
con la riunione dell'Ince e con il seminario sul tema della
Strategia Adriatico-Ionica.    Il presidente dell'Euroregione Adriatica e del Molise,
Michele Iorio, ha sottolineato l'importanza di allargare le
adesioni anche alle istituzioni locali che si affacciano sullo
Ionio. All'assemblea erano presenti il vicepresidente Nikola
Dobroslavic, presidente della Regione di Dubrovink (Croazia), e
l'ex presidente Ivan Nino Jakovcic, presidente della Contea
Istriana (Croazia), che ha sottolineato come l'Adriatico sia
destinato a diventare a breve un ''mare interno'' dell'Unione
europea.    L'Assemblea ha deliberato all'unanimita' l'ingresso del
Comune di Ulcinj (Montenegro) e preso in esame una serie di
progetti, tra cui la ''Biennale Habitat 2012 Adriatico
patrimonio dell'umanita''', in programma a cavallo tra 2012 e
2013, che si propone di diventare un ''incubatore di
conoscenze'' per promuovere lo sviluppo sostenibile. (ANSA).
