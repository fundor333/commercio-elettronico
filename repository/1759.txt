#titolo Viola obbligo dimora e ruba, arrestato - Valle D'Aosta
     (ANSA) - AOSTA, 13 MAR - Rubando oggetti in ferro nell'ex
fabbrica Balzano di Verres, a fine febbraio, aveva violato
l'obbligo di dimora nel territorio di Montjovet. Per questo
motivo, nei confronti di Domenico Tubbiolo, di 48 anni, la Corte
d'Appello di Torino ha emesso un'ordinanza di custodia cautelare
in carcere, eseguita dai carabinieri. Con un complice, era stato
arrestato il 2 aprile scorso mentre si faceva consegnare denaro
da una donna di Biella, che era stata in precedenza minacciata.
