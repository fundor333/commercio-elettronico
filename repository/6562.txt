#titolo Il Comitato delle Regioni - L'ABC dell'Europa - ANSA Europa
  Il  Comitato delle regioni  (CoR) e' stato creato nel 1992 in applicazione del Trattato di Maastricht con l'obiettivo di rafforzare la cooperazione tra le regioni degli Stati membri dell'Ue. Un lavoro finalizzato in particolare alle relazioni tra le regioni limitrofe di paesi diversi o alle macroregioni europee, come quella al confine tra il nord-est italiano, la Slovenia e l'Austria. 
   
 Il CoR e' un organo consultivo, a cui sia il Consiglio Ue che la Commissione hanno l'obbligo di rivolgersi per questioni riguardanti dieci materie: coesione economica e sociale; reti transeuropee; sanità pubblica; istruzione; cultura; politica dell'occupazione; politica sociale; ambiente; formazione professionale e trasporti. In tutti gli altri casi la richiesta del parere e' invece facoltativa. Per alcune tematiche il Comitato delle regioni collabora nella formulazione dei pareri con il Comitato economico e sociale (Cese). 
   
 Il CoR, che ha sede a Bruxelles, e' costituito da 344 membri, rappresentanti degli enti regionali e locali (a seconda della struttura territoriale di ogni Stato membro).  
