#titolo Procreazione:allarme fertilita'uomini, producono meno sperma - Stili di vita - Salute e Benessere
     (ANSA) - MILANO, 5 DIC - La salute riproduttiva e la
fertilita' maschile sono a forte rischio: gli uomini producono
infatti sempre meno sperma. Tra il 1989 e il 2005 la media della
conta degli spermatozoi e' diminuita di un terzo, cosi' come la
quantita' di quelli sani. A rilevarlo e' il piu' grande studio
condotto a livello mondiale, su 26mila uomini, su qualita' e
concentrazione di sperma, pubblicato sulla rivista 'Human
reproduction'.    Il calo degli spermatozoi in questi ultimi 20 anni e' un
problema comune a molti paesi del mondo, e le cause sono varie. Vanno dall'uso di biancheria intima troppo stretta alle tossine
ambientali, anche se un fattore definitivo non e' stato ancora
trovato. Quest'ultimo studio e' stato condotto in Francia da
ricercatori inglesi, ma le sue implicazioni sono globali. Per
gli scienziati infatti questi risultati rappresentano un serio
allarme di salute pubblica, e deve essere chiarito una volta per
tutto il legame di questo calo con l'ambiente. La diminuzione
dello sperma e' stata accompagnata anche da un altro fenomeno,
cioe' l'aumento del tumore ai testicoli, il cui tasso e'
raddoppiato negli ultimi 30 anni, insieme ad altri disturbi
sessuali maschili, come i testicoli ritenuti. Tutti indicatori
di una tendenza preoccupante.    Nello studio sono stati analizzati i dati di 126 cliniche
francesi della fertilita', che avevano raccolto i campioni di
uomini con un'eta' media di 35 anni e senza problemi di
fertilita'. Si e' cosi' visto che la concentrazione di
spermatozoi per millimetro e' calata progressivamente dell'1,9%
all'anno in 17 anni, passando da 73,6 milioni per millimetro nel
1989 a 49,9 nel 2005. La proporzione degli spermatozoi normali
e' inoltre scesa del 33,4%. Anche se la media e' al di sopra
della soglia con cui si definisce l'infertilita' maschile (15
milioni per millimetro) e' sotto la soglia dell'Organizzazione
mondiale della sanita' (55 milioni). (ANSA).
