#titolo Pistorius: sito atleta tutto dedicato a processo - Mondo
"In seguito ai recenti tragici eventi e l'enorme interesse globale, la famiglia di Oscar Pistorius ha deciso di utilizzare il suo sito ufficiale per diffondere le ultime notizie e i messaggi di sostegno". Con queste parole, pubblicate sulla home page del sito  www.oscarpistorius.com , la famiglia dell'atleta ha comunicato la decisione di "dare ai media l'opportunita' di fare domande" e di pubblicare i messaggi "di sostegno e condoglianze per Oscar e la famiglia Reeva Steenkamp arrivati da tutto il mondo". 
 Tra i messaggi, molte testimonianze di persone disabili che continuano a credere nell'innocenza di Pistorius: "Oscar e' stata un'ispirazione, ringrazio Dio per aver creato un uomo straordinario come lui. Avrei voluto che gli sponsor non avessero giudicato cosi' in fretta. Forse dovremo boicottare gli sponsor", ha scritto Andrea Persson dalla Svezia. 
 "Oscar non e' soltanto un atleta fuori del comune, ma anche una persone che cerca di veicolare un messaggio e avere un impatto positivo sulle vite degli altri. Non e' uno di quei fissati che pensano solo a migliorare le loro performance e non si occupano di altro", e' il messaggio di Crhistine Wolf, dall'Australia.Â   
