#titolo Arriva guida per far sentire voce cittadini a Bruxelles - 2013 Anno dell'Europa dei cittadini
  BRUXELLES - Un libro per guidare le organizzazioni di cittadini nell'uso degli strumenti e dei percorsi piu' efficaci per far sentire la loro voce a Bruxelles. Questo l'obiettivo del testo dal titolo ''La societa' civile e la democrazia: la scorciatoia dei cittadini verso l'Ue'' lanciato presso il Comitato economico e sociale europeo. 
   
 Il presidente dell'organo consultivo dell'Ue, lo svedese Staffan Nilsson, in occasione  della Giornata della societa' civile, ha spiegato che nel libro ''gli esempi, tratti da tutta Europa, rispecchiano solo una frazione di tutto il lavoro e la passione che viene messa in azione della societa' civile a livello locale'' e il libro guida mostra come puo' essere amplificato con successo a livello europeo. 
   
 Il messaggio che e' stato lanciato presso il Comitato economico e sociale e' che ''i leader dell'Ue hanno bisogno della societa' civile per legittimare le loro decisioni e non possono piu' fare affidamento esclusivamente sui politici eletti per trasmettere i messaggi dai propri cittadini''.     La societa' civile e' stata inquadrata come ''garante di politiche piu' saldamente radicate nelle preoccupazioni dei cittadini''. 
   
 Il libro e' consultabile al link  http://www.eesc.europa.eu/?i=portal.en.publications.27078  
             (Segui ANSA Europa su  Facebook  e    Twitter ) 

