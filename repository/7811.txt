#titolo Premi: Casino' Sanremo Libro del mare; designate cinquine - Libri - Mare
  (ANSA) - GENOVA, 1 GIU - La Giuria del Premio Casinò Sanremo "Libro del mare", giunto alla 8/a edizione, presieduta da Folco Quilici (e composta da Vincenzo Costantini, Federico De Strobel, Oliviero La Stella, Piero Ottone, Cino Ricci, Corrado Ruggeri e Ito Ruscigni), ha selezionato le cinquine finaliste nelle sezioni di narrativa e saggistica. 
Per la narrativa sono state scelte La cura di Andrés Beltrami (Fandango), Il padrone delle onde di Mario Dentone (Mursia), Il soffio dell'organante - storie intorno a un capodoglio di Antonio Di Natale (Diabasis), Altri naufragi, storie d'amore e di avventura di Viviano Domenici (Istituto Geografico De Agostini), Disegnare il vento di Ernesto Ferrero (Einaudi). Per la saggistica, invece, le opere selezionate sono: L'avventura di Ulisse di Jean Cuisenier (Sellerio), Diario di bordo del capitano G.Garibaldi di Davide Gnola (Mursia), Sirene di Sicilia a cura di Ninni Ravizza (Megenes), Storia degli armamenti velivi viareggini - I bastimenti di Flavio Serafini (Il Mare Gribaudo), U-BOOT di Sergio Valzania (Mondadori). I  vincitori saranno proclamati il 14 giugno, nel corso di una cerimonia a Sanremo. 
Il premio e' organizzato dal Casinò di Sanremo. (ANSA).  
