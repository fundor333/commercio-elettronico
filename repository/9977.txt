#titolo ECO-ENERGIA: BENE ALTO ADIGE BEST PRACTICE - Qualit√° Alto Adige
 
     (ANSA) - BOLZANO, 7 MAR - La proposta di un accordo tra il
Ministero dell'Ambiente ed Assoimprenditori per identificare
l'Alto Adige come un'area di sviluppo per tecnologie legate
all'energia pulita. E' stata questa la risposta del ministro
all'Ambiente Corrado Clini all'invito del presidente di
Assoimprenditori Alto Adige Stefan Pan che ha lanciato l'idea di
una nuova rete intelligente, Smart (South-Tyrolean Model of
Avantgarde Renewable Technology).
   All'incontro con il ministro Clini, che si e' tenuto presso
la sede di Assoimprenditori Alto Adige, hanno partecipato una
quarantina di imprenditori del settore energetico. Anton Seeber
(Leitwind Spa), Wolfram Sparber (Sel Spa), Siegfried Tutzer
(Azienda Energetica Spa) e Walter Huber (Istituto per le
innovazioni tecnologiche) hanno presentato gli investimenti
delle rispettive aziende nel campo delle energie rinnovabili -
in particolare nei settori eolico, idroelettrico, idrogeno e
teleriscaldamento - segnalando al contempo diverse difficolta'
burocratiche che frenano investimenti e creazione di posti di
lavoro. (ANSA).
           

 
