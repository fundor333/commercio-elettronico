#titolo Cementi trasparenti o mangia-smog, l'avanguardia del settore - Italcementi
  Nuovi cementi alternativi, basati sull'uso di materie prime rinnovabili e riutilizzabili o sulla sperimentazione nell'ambito delle nanotecnologie e delle biotecnologie, prodotti speciali come il cemento foto catalitico, il cemento trasparente o quello drenante: sono solo alcuni dei settori su cui si concentrera' l'attivita' nei laboratori del nuovo centro i.lab di Italcementi, dalla cui ricerca sono nati negli ultimi anni molti nuovi prodotti.  
 Diversi di questi sono stati utilizzati per la costruzione dello stesso i.lab. Il rivestimento esterno, ad esempio, e' stato realizzato con il cemento fotocatalitico mangia-smog gia' adottato da Richard Meier per la chiesa Dives in Misericordia di Roma. 
 Per alcune pareti e' stato invece impiegato il cemento trasparente utilizzato per la prima volta nel Padiglione Italiano all'Expo 2010 di Shanghai. Un materiale solido come un calcestruzzo ma in grado di far filtrare la luce dall'esterno verso l'interno e viceversa.   
 Le pavimentazioni delle rampe d'accesso ai piani interrati e al giardino, infine, come anche le aree intorno alle piante, sono state realizzate con un cemento drenante che combina la resistenza del calcestruzzo con le caratteristiche di un terreno naturale.   
