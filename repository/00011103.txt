#titolo Fausto Arrighi - I protagonisti - Terra&Gusto
   - Dopo oltre 35 anni di attività a fine anno Fausto Arrighi, direttore della Guida Michelin, lascerà l'Azienda per pensionamento. Lo comunica la Michelin italiana precisando che il nominativo del suo successore verra' indicato nei prossimi mesi. Da sempre legato alla mitica "Rossa", Fausto Arrighi ha iniziato la sua carriera professionale in Michelin nel 1977 in qualità di ispettore, ruolo che ha ricoperto fino al 2005, quando è stato nominato direttore. 
''Grazie alla sua competenza ed esperienza nel settore, Fausto Arrighi - precisa la nota - ha contribuito alla realizzazione di ben 35 edizioni della Guida Michelin, l'ultima delle quali sarà presentata alla stampa il 14 novembre prossimo''.   
