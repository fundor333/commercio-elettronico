#titolo Baltimora va al Super Bowl, sfida tra tecnici-fratelli  - Altri Sport
ROMA - Il SuperBowl diventa una sfida tra fratelli. Sono infatti i Baltimore Ravens, squadra di cui è grande tifoso il pluriolimpionico del nuoto Michael Phelps - che alla fine ha esultato in campo per la vittoria - la seconda squadra qualificata alla finalissima del football americano. Nella finale dell'American Conference della Nfl, i Ravens hanno battuto i New England Patriots per 28-13 al 'Gillette Stadium'. Così il Super Bowl sarà per la prima volta una sfida tra fratelli: Jim Harbaugh, 49 anni, è l'head coach di San Francisco, mentre John Harbaugh, 50enne, guida il team di Baltimora.  
