#titolo Siria, ribelli sequestrano 21 inviati Onu - Mondo
  L'Onu conferma il sequestro di 21 peacekeeper sulle alture del Golan da parte di  uomini armati. Un gruppo di osservatori Onu e' stato "fermato sulle alture del Golan" dai  ribelli siriani dell'Esl. Lo  affermano gli insorti in un video su Youtube, parlando davanti a un mezzo  dell'Onu. Per la liberazione degli osservatori i ribelli chiedono che i soldati  di Assad si ritirino da Jamlah, nella provincia di Daraa. 
 
 La Lega Araba offre alla Coalizione nazionale siriana dell'opposizione, guidata da  Moaz al Khatib, un seggio nell'organizzazione - a condizione che la Coalizione  nomini un comitato esecutivo - e, in una bozza di risoluzione, afferma che gli  Stati arabi "sono liberi di offrire aiuto militare ai ribelli". 
 I rifugiati siriani hanno toccato quota 1 milione e di questi circa la met√† sono bambini per la maggior parte sotto gli undici anni. Lo ha annunciato l'Unhcr, l'agenzia dell'Onu per i rifugiati. "Un milione di persone sono scappate dal paese, altri milioni sono in fuga all'interno del paese e ogni giorni migliaia di siriani attraversano il confine. La Siria sta andando verso un disastro di dimensioni gigantesche", ha dichiarato l'Alto commissario per i rifugiati Antonio Guterres.  
