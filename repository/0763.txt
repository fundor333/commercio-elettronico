#titolo Marchio Zegna - Arte e Cultura
  Fino al 26 febbraio, ogni domenica, sara' possibile visitare a Trivero (Biella) una mostra dedicata a Ermenegildo Zegna, il fondatore della grande casa di abbigliamento biellese. ''Ermenegildo Zegna, primato di qualita'. Evoluzione del marchio 1910-1967'' racconta la storia del primo mezzo secolo di vita del gruppo, dalla nascita alla conquista dei mercati internazionali. 
L'esposizione e' un omaggio alla figura di un imprenditore che, abbinando una produzione tessile di eccellenza alla spiccata capacita' delle regole della comunicazione, e' riuscito a creare un marchio riconosciuto e apprezzato in tutto il mondo. 
Immagini e oggetti originali mai presentati prima testimoniano l'evoluzione del marchio Zegna dagli esordi al lancio del sigillo rosso con lo stemma araldico di famiglia, utilizzato ancora oggi e rivisitato lo scorso anno in occasione del centenario del Gruppo. Il percorso espositivo si chiude con la campagna ''catenaria'' ideata nel 1960 da Armando Testa per reclamizzare il filato finissimo ''120 Centoventimila'', sintesi di un sistema di valori culturali, industriali e stilistici, portabandiera del gusto e della riconoscibilita' del made in Italy di eccellenza. Sara' anche possibile visitare l'Archivio storico Zegna e la mostra permanente ''Ermenegildo Zegna, cent'anni di eccellenza. Dalla fabbrica del Tessuto alla fabbrica dello Stile''.    L'esposizione e' stata inaugurata in occasione della X Settimana della Cultura d'Impresa, iniziativa di carattere nazionale promossa da Confindustria e Museimpresa    INFORMAZIONI    Casa Zegna Via Marconi, 23 - 13835 Trivero (Biella) T. +39 0157591463. La mostra e' aperta tutte le domeniche, dalle 14.00 alle ore 18.00. Ingresso gratuito. 
www.casazegna.org www.fondazionezegna.org  
