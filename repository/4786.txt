#titolo Maro':Italia,violata convenzione Vienna - Puglia
     (ANSA) - ROMA, 18 MAR - ''La decisione della Corte Suprema di
precludere al nostro ambasciatore di lasciare il Paese senza il
permesso della stessa Corte costituisce un'evidente violazione
della Convenzione di Vienna sulle relazioni diplomatiche che
codifica principi universalmente riconosciuti''. Lo scrive il
governo in un comunicato diffuso dalla Farnesina sulla vicenda
dei due maro'. ''Continuiamo a far valere anche formalmente
questo principio-cardine di diritto ribadito dalla Corte
internazionale di Giustizia''.
