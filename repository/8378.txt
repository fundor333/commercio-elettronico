#titolo Industria vetro: italiani piu' virtuosi in riciclo Europa - Rifiuti & Inquinamento - Ambiente&Energia
     (ANSA) - GENOVA, 26 MAG - I consumatori italiani tra i piu'
virtuosi in Europa nella scelta degli imballaggi di vetro, per
raccolta e riciclo. L'88% in Italia raccomanda il vetro come
miglior imballaggio, sempre l'88% sa che e' riciclabile e l'83%
ricicla il vetro regolarmente contro il 74% dei consumatori
europei.    Questi i dati della Federazione europea del vetro di
imballaggio (Feve), riferiti dal segretario generale Adeline
Farrelly in occasione dell'evento 'Da vetro nasce vetro',
organizzato a Genova da Assovetro (associazione nazionale degli
industriali del vetro) e da Coreve (Consorzio recupero vetro).    In particolare, ha riferito Farrelly, gli italiani scelgono
il vetro soprattutto perche' preserva meglio il gusto e le
qualita' dei prodotti (62%), e' sicuro per la salute (58%) ed e'
l'imballaggio con il minimo impatto sull'ambiente (43%).    ''Nel 2010 - ha riferito il segretario generale Feve - in
Europa sono state raccolte circa 30 miliardi di bottiglie (11
milioni di tonnellate). Circa l'80% e' effettivamente riciclato
in nuove bottiglie, per un risparmio pari a piu' di 12 milioni
di tonnellate di materie prime e di emissioni di CO2 equivalenti
a quattro milioni di macchine all'anno''.    In tutta Europa, ha detto Farrelly, gli stabilimenti sono
160. (ANSA).
