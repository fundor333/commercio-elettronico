#titolo Uruguay, bebe' con nomi giocatori - Mondiali Sudafrica
  (ANSA) - MONTEVIDEO - L'Uruguay è in pieno delirio 'mundialista': sulla scia dei successi raggiunti in Sudafrica dalla Nazionale, nel piccolo paese sudamericano c'é stata un'ondata di neonati battezzati con i nomi di alcune delle star della Seleccion 'celeste'.     
"Siamo in piena febbre del calcio, e sono quindi spuntati nomi quali Victoria Celeste, Mia Celeste oppure Mario Abreu", ha commentato il direttore dell'anagrafe, Adolfo Orellano, mentre i media locali sottolineano che anche nonostante la sconfitta di stasera nella finale per il terzo posto con la Germania, la moda dei nomi 'celeste' dovrebbe proseguire anche nei prossimi giorni.     
Abreu, noto anche come 'el loco' (il matto), è l'attaccante che ha messo a segno il rigore decisivo -  di cucchiaio -  dell'Uruguay contro il Ghana agli ottavi di finale. Nonostante quanto si potesse pensare, affermano i media locali, sono invece pochi i bebé battezzati in queste ore Diego, il nome sia del bomber Forlan sia del capitano della squadra, Lugano.  
Visto il clima di allegria e entusiasmo di questi giorni a Montevideo, Orellano ha fatto sapere che "in nessun modo saranno ammessi nomi che siano ridicoli oppure stravaganti", quali per esempio 'Maria Vuvuzela'.  
