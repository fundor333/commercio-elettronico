#titolo Aeroporto Torino, Iso 50001 certifica pratiche efficienza - Speciali ed Eventi - Ambiente&Energia
  TORINO - La certificazione del sistema di gestione dell'energia di SAGAT, secondo la norma internazionale ISO 50001 e' stata firmata il 28 giugno 2012 e ha una validita' triennale: nel 2015 e' previsto, dunque, un riesame completo del sistema di gestione aziendale dell'Energia. 
Il certificato e' rilasciato da TUev Italia (Gruppo TUev Sud) ed e' valido per un campo di applicazione che comprende: gestione, manutenzione e progettazione di impianti e infrastrutture di air-side e land-side, ovvero centrali termiche, centrali frigorifere e unita' di trattamento aria, impianti di illuminazione interna ed esterna (escluse le luci di pista), impianto di smistamento bagagli, parcheggi auto e gestione delle sub concessioni (un centinaio, a Caselle). 
La norma UNI EN ISO 50001 e' uno standard internazionale che fornisce un quadro di riferimento per l'integrazione delle prestazioni energetiche nella gestione dei processi aziendali, promuovendo le migliori pratiche di efficienza nel conteso dei progetti di riduzione delle emissioni  di gas ad effetto serra.  
