#titolo Bologna, dieci intossicati da monossido - Emilia Romagna
     (ANSA) - BOLOGNA, 16 MAR - Una famiglia di dieci persone di
origine straniera, fra cui una bimba di 6 anni e un ragazzino di
17, e' rimasta intossicata da esalazioni di monossido di
carbonio la scorsa notte in un'abitazione a Fiorentina di
Medicina (Bologna). Tutti sono stati portati dal 118 negli
ospedali di Budrio e Imola in condizioni di lieve o media
gravita'. Per sette necessario il trasferimento a Ravenna per un
trattamento in camera iperbarica. Sono intervenuti per
accertamenti anche vigili del fuoco e Cc.
