#titolo Assessore regione Calabria, depurazione acqua e' priorita' - Acqua: Dalle Regioni - Ambiente&Energia
  Francesco Pugliano e' dal 2010 assessore alle Politiche ambientali della Regione Calabria.Â     A proposito della sostituzione degli Aato, sottolonea: ''C'e' una proposta definita, in materia,dalla Giunta regionale che e' stata predisposta dall'Assessorato regionale ai Lavori pubblici cui spetta l'aspetto legato all'approvvigionamento idrico. Il Consiglio regionale della Calabria ha gia' posto in discussione questo progetto di legge che prevede un unico ambito territoriale ottimale e, quindi, la costituzione dell'Ato regionale. Nel mese di gennaio, sicuramente, si riuscira' ad approvare la nuova legge sul sistema idrico integrato''. 
 ''Cosi' come gia' avvenuto per il superamento delle infrazioni comunitarie sui siti inquinati (discariche),la Regione Calabria, su forte impulso del presidente Giuseppe Scopelliti, sta seguendo il medesimo filo conduttore anche sulla questione della depurazione. Cio' a conferma della priorita' assegnata dal presidente e dall'esecutivo alle politiche dell'ambiente. Le infrazioni comunitarie Ue sulla depurazione risalgono al 2003 ma il nostro esecutivo, per espressa volonta' del presidente Scopelliti, gia' nel 2011, a pochi mesi dal suo insediamento, ha lavorato per giungere all'efficientamento del sistema della depurazione. A disposizione, adesso, ci sono 160 milioni di euro di risorse Cipe, recuperati dal Piano per il Sud, che sono indirizzati verso 16 agglomerati comprendenti altrettanti gruppi di comuni con oltre 15 mila abitanti. In questo senso, inoltre, abbiamo utilizzato una procedura innovativa, puntando sulla realizzazione di studi di fattibilita' e siglando delle convenzioni con buona parte di questi agglomerati. Fondi, questi, che potrebbero ampliarsi ulteriormente attraverso l'intervento di capitali privati mediante il sistema del project financing per la realizzazione degli interventi e la successiva gestione da affidare ai privati''.  
