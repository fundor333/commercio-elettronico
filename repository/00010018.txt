#titolo Astir, lavoratori occupano sede Pd - Campania
     (ANSA) - NAPOLI, 13 MAR - Una quindicina di lavoratori di
''Astir s.p.a'' e di ''Arpac Multiservizi'' ha occupato nella
tarda mattinata il Comitato regionale del Pd, a Santa Lucia. I
lavoratori contestano la posizione del partito sulla messa in
cassa integrazione dei 479 dipendenti Astir e dei 279 di Arpac
Multiservizi. Uno dei manifestanti si e' sporto pericolosamente
dal balcone della sede del Pd, minacciando di lanciarsi nel
vuoto. Sono intervenuti i vigili del fuoco, che lo hanno
recuperato con una scala.
