#titolo Acque spa a comuni Lucchesia, vietare sprechi acqua  - Acqua: Dalle Regioni - Ambiente&Energia
  DATA[
<p 
 (ANSA) - LUCCA, 2 LUG - Acque Spa, il gestore idrico della Piana Lucchese, lancia l'allarme: siamo di fronte alla peggiore crisi idrica da 60 anni a questa parte ed e' assolutamente necessario che i Comuni vietino l'utilizzo dell'acqua potabile per usi diversi da quello alimentare e igienico-sanitario. La richiesta di Acque giunge a seguito di una verifica sulle fonti di approvvigionamento del territorio, delle previsioni meteo e dell'andamento della domanda delle prossime settimane. Nonostante le piogge di aprile e maggio, viene ricordato, durante l'autunno e l'inverno scorsi in Toscana e' piovuto pochissimo: il 60% in meno della media stagionale, causando una siccita' senza precedenti, ben peggiore di quella di anni particolarmente caldi e secchi come il 2003 ed il 2007. ''Alcune amministrazioni comunali hanno gia' emanato ordinanze - spiega il gestore - anche a seguito delle indicazioni delle province o dello stato di emergenza decretato dalla Regione. Ma anche sul piano della prevenzione, tuttavia, i comportamenti di ciascuno - dall'irrigazione di orti e giardini, al lavaggio delle auto - possono incidere anche in modo significativo sulla effettiva disponibilita' della risorsa durante i giorni piu' critici''.  
