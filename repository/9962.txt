#titolo Card. O'Brien ammette accuse, Bbc: Santa Sede aprirà inchiesta - Diario Vaticano
Nei confronti del cardinale Keith O'Brien, che ieri ha ammesso le sue colpe in merito alle accuse di "comportamenti inappropriati", "é prevista un'inchiesta del Vaticano". Lo scrive la Bbc precisando che l'inchiesta "sarà aperta dopo la nomina del nuovo Papa, "sarà un'indagine interna della Chiesa e l'esito potrebbe non essere reso pubblico". A condurla sarà "il Vaticano e non la Chiesa di Scozia e ogni punizione dipenderà dalle circostanze dell' impropria condotta sessuale" di O'Brien, precisa la Bbc. 
  ‘’Ci sono stati momenti in cui la mia condotta sessuale e’ stata sotto gli standard a me richiesti in quanto sacerdote, arcivescovo e cardinale’’. Lo ha ammesso oggi il cardinale britannico Keith O’Brien. n un comunicato in cui riconosce le accuse a suo carico di ‘’comportamento inappropriato’’, il cardinale Keith O’Brien chiede scusa e chiede il perdono di tutti coloro che ha offeso. Chiede scusa alla chiesa cattolica e al popolo scozzese. 
 ’Negli ultimi giorni accuse nei miei confronti sono state rese pubbliche. In un primo momento, la loro natura non specifica e di anonimita’ mi ha indotto a contestarle – si legge nel comunicato di O’Brien diffuso attraverso la chiesa cattolica scozzese – Tuttavia, voglio cogliere questa opportiunita’ per ammettere che ci sono stati momenti in cui la mia condotta sessuale e’ caduta al di sotto degli standard da me richiesti, in quanto prete, arcivescovo e Cardinale’’. ‘’Porgo le mie scuse e chiedo il perdono a coloro che ho offeso – si legge ancora – chiedo scusa anche alla chiesa cattolica e al popolo di Scozia’’.  
