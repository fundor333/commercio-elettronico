#titolo UNIVERSITA': IN 1.200 A OPEN DAY DELLA LUB - Qualit√° Alto Adige
 
     (ANSA) - BOLZANO, 1 MAR - Circa 1200 persone hanno varcato
oggi i portoni della Libera Universita' di Bolzano per
conoscerne da vicino l'offerta formativa. Ed hanno avuto un bel
daffare: accanto alle presentazioni dei corsi di laurea e
lezioni tipo, si e' dato spazio alle esperienze dei laureati nel
mondo del lavoro, ai servizi agli studenti ed ai testi
linguistici.
   ''Oltre al trilinguismo ed alla vicinanza al mondo del
lavoro, nel nostro ateneo si persegue l'interdisciplinarieta''',
ha detto il rettore Walter Lorenz in apertura di giornata. Sono
proprio queste le caratteristiche che facilitano l'integrazione
nel mondo del lavoro: grazie alla loro preparazione, i laureati
LUB misurano la loro soddisfazione per il lavoro svolto con un
punteggio di 8 in una scala da 1 a 10, un punto in piu' rispetto
alla media nazionale.
   Nel corso della giornata i professori e gli studenti hanno
presentato l'ampia offerta formativa delle Facolta' di Economia,
Scienze della Formazione, Scienze e tecnologie informatiche,
Design e Arti e Scienze e Tecnologie. Gli interessati hanno
partecipato ai test linguistici, per capire se possiedono il
livello linguistico richiesto per l'ammissione o cosa possono
fare per raggiungerlo in tempi utili. Sono stai inoltre invitati
a visitare la Biblioteca e ad informarsi direttamente dagli
studenti riguardo alla vita universitaria nelle tre sedi di
Bolzano, Bressanone e Brunico ed alle possibilita' di richiedere
una borsa di studio. (ANSA).
           

 
