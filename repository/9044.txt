#titolo Per festeggiare il  Carnevale Capitali europee al top  - In Viaggio
  Il carnevale di Rio de Janeiro non e' piu' cosi' gettonato come negli anni scorsi: secondo la classifica eDreams, agenzia di viaggi on line , sono diminuite le prenotazioni per la trasgressiva festa brasiliana del 40%.   Crescono invece quelle per il carnevale di Nizza (+47% rispetto al 2012) e il Carnevale di Cadice ( l'aeroporto di Siviglia, piu' vicino alla cittadina segna un +80%) eDreams  ha analizzato i dati delle prenotazioni per i prossimi festeggiamenti in maschera e ha riscontrato che le destinazioni preferite a medio raggio restano le classiche capitali europee, rispettivamente: Parigi, Londra e Amsterdam.   Se si guarda il fronte italiano invece, le mete prescelte per trascorrere un fine settimana in maschera sono al top Milano, che ospita il Carnevale ambrosiano, seguita da Catania , aeroporto più vicino alle sfilate di cartapesta di Acireale.   In terza posizione troviamo Roma, mentre in quarta posizione si classifica Napoli, seguita da Bari e Palermo, al settimo posto si classifica Venezia, che ospita il carnevale italiano più famoso ed elegante del mondo, e infine, all'ottava posizione troviamo Pisa aeroporto più vicino al carnevale di Viareggio. " Dai nostri dati - dichiara Angelo Ghigliano; Country Manager eDreams Italia risulta che per Carnevale i prezzi medi per persona a tratta sono diminuiti del 16%, mentre le prenotazioni sono aumentate del 35% .    Secondo l'analisi dell'aqenzia di viaggi on line sono diminuite invece del 14% le prenotazioni degli hotel. Vanno meglio invece i pacchetti volo+hotel che in media si aggirano sui 400 euro, con un incremento delle prenotazioni del 10%"  
