#titolo Dylan in Academy Arts and Letters Usa - Spettacolo
     (ANSA) - NEW YORK, 13 MAR - Bob Dylan entra nell'American
Academy of Arts and Letters: il cantautore Usa e' la prima
rockstar ammessa nell'esclusivo club con sede a New York che
punta a promuovere l'eccellenza nella letteratura e nelle arti
statunitensi. Fondata nel 1898 e con sede a Manhattan,
l'American Academy of Arts and Letters ha 250 membri: la scelta
di Dylan come componente onorario rappresenta una vera e propria
svolta per il club, che sinora ha sempre preferito musicisti
classici ad artisti e poeti moderni.
