#titolo Opel, Cesare Prati nuovo direttore centrale marketing - I Protagonisti - Motori
  ROMA - Cesare Prati, e' stato nominato, con decorrenza dal primo dicembre, nuovo Executive Director Marketing di Opel e Vauxhall. In questa posizione Prati ha la piena responsabilita' del prodotto e dei due brand Opel e Vauxhall, della comunicazione marketing, dello sviluppo rete, dell'OSV e del revenue management, riportando ad Alfred Rieck che e' il vicepresident Sale, Marketing and Aftersales di Opel Vauxhall. 
Prati ha iniziato la sua carriera in General Motors nel 1987, prendendo parte al programma di formazione dirigenziale per laureati nelle aree vendita e marketing di GM Europe a Zurigo. 
Tornato a lavorare in GM Italia, Prati ha trascorso i primi dieci anni occupando diverse posizioni all'interno del Marketing Opel. Nel 1996 e' diventato Direttore Marketing e dopo tre anni Direttore Vendite di Opel Italia. E' stato nominato AD di GM Italia nel 2002, posizione che ha ricoperto per quasi cinque anni, dirigendo gli uffici commerciali nazionali di Opel e Saab e le organizzazioni dei concessionari italiani. Nel febbraio 2007, Prati era e' stato nominato Direttore Marketing di Opel Vauxhall Europe con sede a Ruesselsheim in Germania. Nell'aprile 2009 e' stato nominato nella sua ultima posizione di Executive Director Sales presso Chevrolet Europe a Zurigo.  
