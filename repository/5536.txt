#titolo PAPA: IORIO, GESTO DI CORAGGIO E AMORE PER CHIESA - Attivit√° Istituzionali Molise
     (ANSA) - CAMPOBASSO,11 FEB - ''Sicuramente il Pontificato di
Benedetto XVI restera' nella storia della Chiesa e del mondo
intero. Come restera' questo grande gesto di coraggio e di amore
per la Chiesa e per i cristiani annunciato oggi. Ovviamente
restiamo tutti sorpresi, ma conosciamo la ponderatezza con cui
questa decisione e' stata assunta''. Lo ha detto il presidente
della Regione Molise, Michele Iorio.    ''Il Molise - ha aggiunto - e' particolarmente vicino al
Santo Padre in questo momento come lo e' stato in tutti gli anni
del suo pontificato e come lo sara' sempre in futuro. Lo e'
anche per essere la terra di un altro grande Papa, Celestino V,
che fece lo stesso gesto come massimo dono per la Chiesa che era
stato chiamato a guidare. Ho ancora nel cuore l'emozione
dell'incontro avuto in occasione del dono dell'Albero di Natale. Un'emozione che condivisi con tutti i molisani che affollarono
in quell'occasione in cui lo incontrammo. Sono certo - ha
concluso Iorio - che Egli non fara' mancare il suo paterno,
saggio e illuminato sostegno ai cristiani e all'intera umanita',
che sempre e comunque gli ha riconosciuto una eccezionale
statura intellettuale, morale e politica''. (ANSA).
