#titolo Bollore'-Pininfarina, Bluecar in vendita anche a privati - In Breve  - Motori
  PARIGI - Dopo oltre un milione di utilizzi nel servizio di car sharing Autolib e i primi test di noleggio di lungo periodo l'auto elettrica Bluecar, realizzata dal gruppo Bollore' insieme a Pininfarina, e' ora in vendita anche ai clienti privati.     Prima di questo ingresso sul mercato, spiega il gruppo Bollore' in una nota, ''era indispensabile poter testare il veicolo in condizioni reali, cosa che e' stata possibile con la messa in attivita' del servizio Autolib, nel dicembre 2011''. In particolare, andavano verificate tenuta e capacita' di stoccaggio della batteria, che impiega una tecnologia diversa da quelle agli ioni di litio usate dai principali costruttori per i loro veicoli elettrici. Passata questa prova, ''in termini di autonomia, affidabilita' e sicurezza'', il veicolo e' ora pronto per la vendita diretta. 
Le Bluecar destinate ai privati costeranno 12 mila euro, prezzo ridotto grazie al bonus ecologico recentemente introdotto dal governo francese, piu' 80 euro al mese senza limiti di chilometraggio per il noleggio della batteria. A differenza di quelle utilizzate da Autolib, saranno blu, in linea con il nome, e avranno interni ridisegnati e personalizzabili.  
