#titolo Banconote false per uova di Pasqua Ail - Cronaca
     (ANSA) - SIRACUSA, 18 MAR - Comprano le uova di Pasqua
dell'Associazione italiana contro la leucemia (Ail), ma le
pagano con banconote falsificate. E' accaduto ieri a Siracusa,
nello stand allestito in via Regina Margherita, dove, durante la
verifica dell'incasso, volontari dell'Ail hanno scoperto che
ignoti li hanno pagati anche con 3 banconote da 100 euro
falsificate. Sull'episodio indaga la polizia. Altre 5 banconote
da 20 euro contraffatte sono state sequestrate in serata in una
pizzeria di Siracusa.
