#titolo Usa, avvocato difensore per gli animali - Natura - Ambiente&Energia
  ROMA - Il primo a pensarci e' stato il Connecticut, ma presto altri stati americani seguiranno il suo esempio, presentando un disegno di legge che permette di nominare un avvocato difensore dei diritti degli animali nel corso di un procedimento giudiziario. 
La proposta prevede che un veterinario del Dipartimento federale dell'Agricoltura possa essere incaricato come avvocato di parte per tutelare un animale, la cui condizione di custodia o il cui benessere siano oggetto di un processo civile o penale. 
Ad accendere i riflettori sui diritti animali in tribunale e' stato il caso di due mucche ferite per un dispetto crudele nei confronti del proprietario, costretto a sopprimere quella piu' grave e che aveva per questo reclamato giustizia in difesa del suo animale.  
