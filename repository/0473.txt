#titolo Dakar: Iveco sempre in testa, De Rooy vince anche 6/a prova  - Speciali - Motori
  TORINO - Iveco conquista anche la sesta prova speciale della Dakar e si conferma leader della classifica nella categoria trucks. Alla guida del Powerstar, Gerard de Rooy ha tenuto in pugno la gara, nonostante le difficolta' del percorso, incrementando fino a quasi 19 minuti il vantaggio sugli avversari. In rimonta anche Miki Biasion, quinto alla guida di un Trakker, che tra le dune del deserto sudamericano sta confermando tutte le sue doti di affidabilita' e robustezza. 
 Ritiro, invece, per Hans Stacey. Dopo la vittoria della quinta tappa, il pilota olandese del team ha dovuto abbandonare la corsa in seguito a un incidente di gara, fortunatamente senza conseguenze per l'equipaggio. 
 La settima tappa del rally off road piu' famoso del mondo, da Calama a Salta, prevede un percorso di 218 chilometri per approdare dal Cile all'Argentina. Si tratta della penultima tappa prima della giornata di riposo, prevista per domenica. 
Â   
