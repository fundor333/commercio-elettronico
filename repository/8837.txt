#titolo MONDOGOL: GERMANIA; SI ACCENDE LOTTA PER LA CHAMPIONS - Mondogol
     (ANSA-AFP) - BERLINO, 17 MAR - Con la sconfitta
dell'Eintracht di Francoforte (battuto 1-2 in casa dallo
Stoccarda in uno dei due incontri odierni della 26/a giornata)
in Bundesliga si rinfocola la lotta per terzo e quarto posto,
che valgono l'accesso alla prossima Champions (il quarto
attraverso i preliminari).    La classifica vede sempre il Bayern Monaco (che sabato ha
vinto 2-1 a Leverkusen) saldamente in testa con 69 punti, a +20
sul Borussia Dortmund (per i gialloneri netto successo, 5-1 sul
Friburgo). Terzo posto, a 45, proprio per il Bayer. A 39 una
coppia formata da Francoforte e Schalke, anch'esso reduce da una
sconfitta, sabato a Norimberga (3-0).    Nell'altro incontro disputato oggi il Borussia
Moenchengladbach ha sconfitto l'Hannover 1-0. (ANSA).
