#titolo Maroni al Cavaliere: 'Ammucchiata con Monti? No, grazie' - Politica
  "Grande ammucchiata guidata da Monti, quello del record mondiale di tasse? No grazie. PRIMA IL NORD". Roberto Maroni con un tweet rispedisce al mittente 'l'offerta' di Silvio Berlusconi di una alleanza di centrodestra con Pdl e Lega a sostegno dell'attuale premier. 
 ''La minaccia di far cadere le giunte di Veneto e Piemonte? Una barzelletta.  Possibile sostegno della Lega a Monti. Idem. Ma chi e' questo B?'', aveva scritto ieri il leader della Lega. 
 "Il nostro schema Ã¨ chiaro: un Nord unito, una macroregione, condiziona qualsiasi governo, che sia di destra o di sinistra". Lo dice il segretario della Lega, Roberto Maroni che si ferma in Transatlantico a conversare con Umberto Bossi e i cronisti. E, alla domanda se intenda ricandidare il Senatur, Maroni glissa, e ripete che "se le tre Regioni del Nord fanno una macroregione" non serve candidarsi in Parlamento. Ma questo lo ha detto a Berlusconi? Maroni si rivolge allora a Bossi: "tu che hai influenza, diglielo...".  
