#titolo Pezzi bimbo come carne sottovuoto, poster choc gruppi vegani - Alimentazione - Salute e Benessere
     (ANSA) - GROSSETO, 28 FEB - Un megaposter che ritrae un
bambolotto (molto simile a un bambino) a pezzi messo sottovuoto
e confezionato in una porzione simile a quello della carne nei
supermercati e' comparso sopra un incrocio molto trafficato a
Grosseto, nella zona dello stadio. E' il messaggio firmato da
un'associazione Vegan in una campagna messa a punto da due
associazioni, la 'Campagne per gli animali' di Treviso e
l''Associazione di Idee Onlus' di Grosseto che ha raccolto, come
si legge nel sito internet, 350 dei 484 euro necessari per
l'affissione dei megaposter.    Nel cartello campeggia il viso incastrato del bambino sotto
la pellicola, con gli altri pezzi del corpo in ordine sparso
nella confezione con la scritta 'Chi mangi oggi?': sotto, il
contenuto del messaggio dei vegan contro tutti i consumatori di
carne in generale: 'Gli animali non sono cose. Quando li mangi o
li sfrutti, mangi qualcuno. Non qualcosa. Diventa vegan'. 
(ANSA).
