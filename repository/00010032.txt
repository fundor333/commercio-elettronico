#titolo Foreste appese a un filo, destino dipende da tipo gas serra - Clima - Ambiente&Energia
 
            
            ROMA - L'equilibrio delle foreste corre su un filo sottile ed e'
legato alla natura del riscaldamento globale: i polmoni verdi
della Terra sono infatti capaci di bilanciare le emissioni di
CO2, ma se queste ultime dovessero ridursi rapidamente, o se
dovessero intervenire nuovi fattori, le foreste potrebbero
collassare. A proporre un nuovo modello del delicato equilibrio
del pianeta, in un articolo pubblicato su Nature, e' un gruppo
di ricercatori coordinato dall'universita' britannica di Exeter.    Le grandi foreste tropicali rappresentano degli enormi
polmoni in grado di assorbire anidride carbonica dall'atmosfera
e liberare ossigeno: per questo la 'tenuta' di queste regioni
risulta fondamentale per l'equilibrio climatico dell'intero
pianeta. Secondo lo studio britannico il rischio di un possibile
'collasso' delle foreste appare molto basso, in quanto l'aumento
di anidride carbonica e' accompagnato da un aumento della
crescita delle piante. Lo studio avverte pero' che
un'alterazione dell'attuale equilibrio, dovuto ad altri fattori,
come l'aumento di altri gas serra, porterebbe a un rapido
rilascio di CO2 dagli ecosistemi tropicali.
