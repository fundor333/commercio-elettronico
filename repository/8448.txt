#titolo Franciacorta, nostri vini abbattono CO2 - Consumo & Risparmio - Ambiente&Energia
  ROMA - I vini green non sono soltanto quelli ''biologici'': in Franciacorta e' in corso  un progetto volto a ridurre le emissioni di gas serra durante la produzione dei vini. Il Dipartimento di Scienze Agrarie e Ambientali dell'Universita' di Milano e Sata, un gruppo di studio agronomico,  hanno elaborato il modello Ita.Ca (Italian wine carbon calculator) per calcolare  le emissioni di gas serra prodotte nei vigneti della regione.     L'intento e' quello di misurare l'intera impronta  della produzione: il consumo medio di energia (idrica ed elettrica) impiegata per la produzione del vino, ma anche i cosiddetti valori di sequestro, le pressioni positive cioe' che la fotosintesi genera in termini di riduzione dell'anidride carbonica presente nell'atmosfera. 
Le rilevazioni non solo hanno accertato che circa il 7% del fabbisogno energetico totale e' prodotto da fonti rinnovabili come il fotovoltaico. Ma hanno anche stimato  un credito medio di emissioni  di quasi 12 tonnellate/ettaro per anno, relativi alla sola attivita' di campo.  
