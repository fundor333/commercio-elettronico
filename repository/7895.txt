#titolo Ghiottone a rischio per cambiamenti clima - Natura - Ambiente&Energia
  ROMA - I cambiamenti climatici colpiscono anche i ghiottoni delle Montagne Rocciose. La drammatica situazione di questi animali ha portato il Fish and Wildlife Service statunitense a proporre di inserire la specie nell'Endangered Species Act. 
''I modelli climatici indicano come il manto nevoso, fondamentale elemento per l'habitat del ghiottone, sara' notevolmente ridotto e frammentato nei prossimi anni a causa del riscaldamento climatico'', hanno riportato i ricercatori.     Dalle stime emerge come attualmente negli Stati Uniti vivano circa 300 esemplari; all'inizio del ventesimo secolo infatti delle ampie e aggressive politiche di cattura ed avvelenamento dei ghiottoni - conosciuti anche come Gulo Gulo o Volverina - hanno decimato la specie. 
Adesso se la proposta verra' accolta, - come riporta il New York Times - i ghiottoni verranno inseriti in un piccolo ma crescente gruppo di animali, insieme ad orsi polari e diversi tipi di corallo, che sono minacciati dai cambiamenti climatici, dalla caccia e dalla deforestazione.  
