#titolo Veicoli commerciali, vendite europee a -12% nel 2012 - Industria e Mercato - Motori
  ROMA - Per il mercato europeo dei veicoli commerciali il 2012 si e' chiuso in rosso. Le vendite sono scese del 12% nei 27 Paesi Ue piu' quelli Efta, un risultato su cui pesa anche il -23,7% registrato nel mese di dicembre, che riporta ai livelli dell'ottobre 2009. 
L'anno appena trascorso ha visto ridimensionarsi tutti i mercati principali. Si va dal -5,7% del Regno Unito al -31,7% dell'Italia, passando per il -7% della Germania, il -10,3% della Francia e il -25,9% della Spagna. Piu' pesante la performance di dicembre, con i ''big five'' che subiscono una flessione a cifra doppia: -15,5% il Regno Unito, -20,3 l'Italia, -21,3% la Francia, -24,7% la Germania e -34,2% la Spagna. 
Nel complesso, l'andamento del mercato europeo nel 2012 si mostra variegato nei diversi comparti. Il calo si attesta al 12,9% per i veicoli commerciali fino a 3,5 tonnellate e all'8,7% per i veicoli industriali, mentre le vendite di autobus crescono dello 0,6% grazie al traino di Regno Unito (+31,9%) e Germania (+1,9%). C'e' invece maggiore omogeneita' nel mercato italiano, dove i veicoli commerciali cedono il 32%, gli industriali il 29,4% e i bus il 30,4%. 
In l'Italia, rileva il Centro Studi Promotor GL events, il mercato e' stato ''pesantemente condizionato dall'andamento dell'economia reale, che ha determinato una forte contrazione del traffico merci'', e ''sulle decisioni di acquisto hanno pesato anche le preoccupazioni sulle prospettive di sviluppo del quadro congiunturale''. 
Le difficolta' del 2012, ''in mancanza di segnali concreti di ripresa dell'economia, appaiono destinate a protrarsi nel 2013'', prosegue i Csp, secondo cui ''non e' pensabile che eventuali segnali di ripresa si manifestino prima del secondo semestre 2013, e quindi eventuali riflessi sul mercato potrebbero aversi solo a partire dal 2014''.  
