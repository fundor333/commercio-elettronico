#titolo The Sun Trip, un raid in Europa per bici elettriche solari - Mobilit√† Sostenibile - Motori
  ROMA - Piu' di 7.000 attraverso 10 paesi, da Albertville, nella Savoia francese, fino all'Istituto Nazionale di Energia Solare, Savoia Technolac ad Astana, la capitale del Kazhakstan. Questo il percorso affrontato dai 40 coraggiosi avventurieri che partecipano a The Sun Trip, l'avventuroso Raid, versione terrestre di imprese epiche come il giro del mondo a vela Vendee Globe o il Rally Dakar. Il nuovo viaggio avventura, riferisce TechVehi, partira' dalla Savoia il prossimo 15 giugno e sara' effettuato in sella a bici elettriche, in solitario e senza alcun aiuto esterno.     I partecipanti attraverseranno Italia, Slovenia, Croazia, Jugoslavia, Turchia e cosi' via, viaggiando lungo tappe da 100-150 km al giorno. Non solo folle avventura, pero', perche' The Sun Trip sara' anche sperimentazione tecnologica. 
 Da un lato ci sara' lo sviluppo di biciclette elettriche pensate per le lunghe distanze, dall'altro il razionale sfruttamento dell'energia solare applicata a un nuovo veicolo ''elettrico-solare'' in cui il Sole diventi il protagonista di una nuova tipologia di mobilita' e il partecipante un ambasciatore della eco-mobilita' solare.      Le biciclette che partecipano a The Sun Trip avranno la pedalata assistita elettricamente, con le batterie ricaricate esclusivamente dai pannelli solari. Tra 40 partecipanti ci sono giovani e vecchi, escursionisti esperti e viaggiatori in erba. 
Francesi, svizzeri, belgi, cechi e canadesi. Tutti hanno gia' confermato l'appuntamento con The Sun Trip 2013. Chi parte potra' scegliere liberamente tra i due percorsi proposti dall'organizzazione, oppure seguire le indicazioni del proprio GPS o del proprio senso di orientamento.  
