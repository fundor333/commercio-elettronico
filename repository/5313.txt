#titolo Senato:vertici M5S e SC per ballottaggio - Politica
     (ANSA) - ROMA, 16 MAR - La decisione del Pd di candidare
Piero Grasso ha spiazzato il M5S. I 'grillini' si vedranno
quindi prima dell'ultimo voto per decidere cosa fare in caso di
un ballottaggio Grasso-Schifani. Scelta che al momento i cinque
stelle limitano alla scheda bianca o nulla anche se Grasso viene
considerato candidato "più accettabile". Al termine della terza
votazione è stata convocata una riunione anche dei 'montiani',
anche loro per decidere come comportarsi all'ultima votazione.
