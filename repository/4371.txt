#titolo La Banca Centrale Europea - L'ABC dell'Europa - ANSA Europa
  La  Banca Centrale Europea  (BCE) e' l'istituzione incaricata dell'attuazione della politica monetaria nei Paesi dell’Ue che hanno aderito all'euro. Al momento sono 17: Austria, Belgio, Cipro, Estonia, Finlandia, Francia, Germania, Grecia, Irlanda, Italia, Lussemburgo, Malta, Paesi Bassi, Portogallo, Slovacchia, Slovenia, Spagna. 
   
 La Bce, istituita il primo giugno 1998, ha sede a Francoforte e ha una propria personalità giuridica autonoma. A capo dell'istituzione si sono succeduti, con il ruolo di governatore, l'olandese Wim Duisenberg fino al novembre 2003 e quindi il francese Jean-Claude Trichet, il cui mandato è scaduto a novembre 2011. A sostituirlo è stato il governatore della Banca d'Italia Mario Draghi. 
   
 A seguito della crisi economica e finanziaria, la Bce ha aumentato i suoi poteri, da quelli storici di coordinatore del lavoro delle Banche centrali e di supervisore della politica monetaria (tramite l'indicazione dei tassi di interesse nell'eurozona), fino all'acquisto di titoli di Stato dei paesi a rischio bancarotta. 
   
 Lezioni d'Europa: la Banca centrale europea 
   
 
 
   
