#titolo Tlc: Ft, big europei studiano rete unica paneuropea - Internet e societ√† - ANSA Europa
     (ANSA) - BRUXELLES, 9 GEN - I grandi gruppi europei delle
telecomunicazioni stanno discutendo la possibilita' di creare 
una rete infrastrutturale pan-europea in modo da unire i mercati
nazionali del continente, seguendo cosi' l'impulso arrivato da
Bruxelles a ''considerare opzioni radicali''. Lo scrive il
Financial Times in apertura sottolineando che l'idea e' emersa
in un incontro riservato tra il commissario Ue alla concorrenza
Joaquin Almunia e i manager dei maggiori gruppi di Tlc, compresi
Deutsche Telecom, France Telecom, Telecom Italia e Telefonica.    Secondo il Ft, il progetto risponde alla ''frustrazione''
avvertita dagli operatori poiche' la frammentazione del mercato
europeo ha finora impedito la concorrenza e lo stesso Almunia  -
sempre contrario a fusioni a livello nazionale che riducano la
competitivita' - e' favorevole invece a una ''maggiore
apertura'' al di la' dei confini nazionali che aiuti a costruire
un mercato unico europeo.    Per il quotidiano finanziario una rete unificata
avvicinerebbe il mercato europeo al modello Usa e a quello
cinese dove ci sono solo tre o quattro grandi operatori, e
porterebbe vantaggi ai consumatori fissando tariffe uniche per i
servizi in tutta Europea.(ANSA).
