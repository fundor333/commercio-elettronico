#titolo Spacca e Solazzi,orgogliosi per Boldrini - Marche
     (ANSA) - ANCONA, 16 MAR - Il governatore Gian Mario Spacca e
il presidente dell'Assemblea legislativa Vittoriano Solazzi si
sono detti ''orgogliosi'' per la nomina della marchigiana Laura
Boldrini, ex portavoce dell'Unhcr, a presidente della Camera dei
Deputati. Il profilo umano e l'esperienza di vita di Laura
Boldrini ''riempiono di dignità la elevata carica istituzionale
cui è stata chiamata''.
