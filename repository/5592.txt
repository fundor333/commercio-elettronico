#titolo Auto contro palo della luce, morto - Piemonte
     (ANSA) - TORINO, 16 MAR - Un romeno di 26 anni e' morto nella
notte in un incidente stradale avvenuto nel quartiere
Campidoglio di Torino. Stava percorrendo corso Appio Claudio in
direzione del centro cittadino quando, all'altezza dell'incrocio
con corso Lecce, ha perso il controllo dell'autovettura che
guidava. Il veicolo ha urtato una cabina telefonica, un
cartellone pubblicitario e ha finito la sua corsa contro un palo
della luce. Il decesso e' avvenuto sul colpo.Indaga la polizia
municipale.
