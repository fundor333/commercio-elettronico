#titolo Usa: elezioni 2012 costate 6,3 mld dlr - Mondo
     (ANSA) - WASHINGTON, 14 MAR - Le ultime elezioni
presidenziali americane sono costate almeno 6,3 miliardi di
dollari. Lo ha reso noto il blog Opensecrets, che indaga sul
denaro utilizzato in politica. Si tratta di un record assoluto
per la storia americana, di gran lunga al di la' delle prime
stime diffuse mesi fa. Il partito repubblicano ha speso molto di
piu' di quello democratico: la campagna di Mitt Romney ha speso
1,5 miliardi di dollari circa, mentre Obama ha vinto spendendo
un po' di meno, 1,1 miliardi.
