#titolo Venezuela: Los Roques;parte nave ricerche aereo sparito 2008  - Uomini e Mare - Mare
   (ANSA) - TREVISO, 9 MAR - "Abbiamo avuto conferma dalle autorità italiane che la nave che effettuerà le ricerche dei nostri cari è partita ieri dagli Usa alla volta del Venezuela". Lo annuncia Romolo Guernieri, il padre di Bruna, la donna trevigiana scomparsa con il marito Paolo Durante e le due figliolette, in un volo da Caracas per Los Roques nel gennaio 2008 con a bordo 14 passeggeri tra cui 8 italiani.  
 Le ricerche nel tratto di mare dove l'aereo potrebbe essere caduto inizieranno il 20 marzo. Romolo Guernieri fa sapere che il 18 marzo partiranno dall'Italia i tecnici incaricati di supportare le operazioni. "Finalmente speriamo che sia la volta buona - dice Guernieri - dopo tanti anni di rinvii". (ANSA).  
