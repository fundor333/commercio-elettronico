#titolo Orgoglio Germania per vittoria su inglesi - Visto da...
  (ANSA) - BERLINO - ''Grazie agli Dei del Calcio'' titola oggi il quotidiano popolare Bild riflettendo l'umore dell'intera Germania, travolta dalla Foresta Nera al Baltico dall'entusiasmo e l'orgoglio per la vittoria 4:1 sull' Inghilterra.  (ASCOLTA L'AUDIO) 
 ''Grazie, Mueller! Germania euforica passa ai quarti di finale, contro l'Argentina'' scrive il Tagesspiegel. ''Wembley, la Vendetta'' celebra il Berliner Zeitung, ''E' stata la partita delle partite!'', giudica il popolare berlinese B.Z.   La vittoria dei tedeschi, compreso il goal negato dagli arbitri uruguayani agli inglesi, e' stato visto da oltre 25 milioni di famiglie attraverso la televisione di casa, senza contare i public viewing  un po' ovunque nel pomeriggio domenicale tedesco, tra piazze con giganteschi teleschermi e birrerie con una tv per sala.   Ai festeggiamenti, come ricorda oggi il Berliner Zeitung, hanno preso parte anche innumerevoli tifosi con una storia personale di immigrazione: per questo, oltre alla bandiera tedesca nei colori rosso, nero e oro, su mnolte automobili che hanno partecipato alle sfilate entusiastiche la scorsa notte c'erano spesso anche quelle rosse con mezzaluna e stella a cinque punte bianche della Turchia, in quanto i turchi sono la principale comunita' di immigrati e loro discendenti in Germania.  
