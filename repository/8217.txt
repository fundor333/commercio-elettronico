#titolo Fiat 500e, per Agenzia EPA e' l'auto Usa piu' 'risparmiosa' - Mobilit√† Sostenibile - Motori
  ROMA - La nuova Fiat 500e, il modello 100% elettrico che e' riservato al mercato Usa, e' l'auto meno costosa da utilizzare. Lo stabiliscono i test effettuati dall'Agenzia per la Protezione Ambientale (EPA) che negli Stati Uniti, per incarico del Dipartimento per l'Energia (DOE), certifica i consumi e dal 2012 anche la spesa in carburante o energia corrispondente per percorrere 15mila miglia all'anno. Lo si rileva dall'edizione 2013 della Guida dei Consumi pubblicata dall'EPA e relativa a tutte le categorie delle auto e dei light truck venduti in quel mercato. 
L'indicazione della spesa in dollari per benzina o altri fonti energetiche da sostenere ogni anno (su 15mila miglia di percorrenza e sulla ipotesi di una percorrenza suddivisa tra 55% di viabilita' normale e autostrade e il 45% di strade urbane) compare obbligatoriamente sull'etichetta da apporre su ogni esemplare di auto nuova in vendita nelle concessionarie. 
In base alla classifica EPA, al primo posto della classifica, ci sono la nuova Fiat 500e e la Scion iQ EV (versione Usa della Toyota iQ). Queste due piccole elettriche comportano una spesa annua dell'energia corrispondente a 500 dollari, poco piu' di 375 euro, necessari a coprire una distanza di 15mila miglia, cioe' 24.140 km.     Seguono in questa graduatoria la Mitsubishi iMiev, certificata per 550 dollari all'anno, e la Smart ForTwo ED, che richiede una spesa di 600 dollari. Se non si tengono in considerazione le 100% elettriche, la Guida ai Consumi 2013 colloca al primo posto la Toyota Prius, in versione normale e versione C (1.000 dollari), seguita dalla Ford C-Max Hybrid e dalla Fusion Hybrid (1.050 dollari), a dimostrazione che negli Usa per ''tagliare'' i costi la soluzione piu' praticabile, per il momento, e' la motorizzazione ibrida.     Sul fronte opposto, cioe' quella dei modelli piu' onerosi dal punto di vista dei consumi, la classifica e' guidata dalla Bugatti Veyron, con motore 8 litri, che e' certificata per una spesa annua di benzina pari a 5.450 dollari. Al secondo posto la Bentley Continental Supersport Convertible, che richiede - per il 12 cilindri 6 litri alimentato con la miscela E85 di super ed etanolo - una spesa di 4.850 dollari. Stesso costo per un maxi suv della famiglia GMC Chevrolet, il Savana 1500, mentre il pick up Silverado C15 comporta una spesa appena inferiore, 4.400 dollari all'anno.  
