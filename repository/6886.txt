#titolo Domenica senza auto a Milano - Lombardia
     (ANSA) - MILANO, 14 MAR - Sara' chiuso alle auto domenica
prossima anche lo Stadio di San Siro, dove verra' allestito un
grande parcheggio temporaneo per le bici. Al Meazza si gioca
alle 15 Milan-Palermo e i tifosi potranno raggiungere lo stadio
solo a piedi, in bici o con i mezzi pubblici, a meno che non
provengano da fuori citta'. Dalle 10 alle 18, e' infatti in
programma la prima DomenicAspasso delle 8 previste nel 2013 dal
Comune di Milano, con il divieto di circolazione per auto, moto
e motorini.
