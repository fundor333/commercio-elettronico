#titolo Si rovesciano canoe durante gara, salvi - Lombardia
     (ANSA) - MANTOVA, 17 MAR - Attimi di paura, oggi, durante le
gare  del campionato italiano di canoa delle specialita' K2 e C2
sul Lago Superiore a Mantova, quando 15 imbarcazioni si sono
rovesciate per il forte vento e le acque agitate. Nel lago sono
finiti i rispettivi equipaggi, alcuni composti anche da
minorenni, che sono stati tratti in salvo dalle squadre di
soccorso e dai vigili del fuoco. Per nessuno e' stato necessario
ricorrere alle cure mediche.
