#titolo Papa, Vda spera accoglierlo per vacanze - Valle D'Aosta
     (ANSA) - AOSTA, 14 MAR - La Valle d'Aosta spera di accogliere
Papa Francesco in occasione delle prossime vacanze estive,
analogamente a quanto avvenne con i suoi predecessori Giovanni
Paolo II e Benedetto XVI. A farsi portavoce dell'invito e' stato
oggi il presidente della Regione autonoma, Augusto Rollandin, 
in un messaggio inviato al Pontefice. E dal Comune di Introd,
attraverso un'altra lettera, e' gia' stato rinnovato l'invito a
Papa Francesco di soggiornare in Valle d'Aosta.
