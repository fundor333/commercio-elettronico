#titolo Maro', ancora stop amb. Italia - Mondo
     (ANSA) - NEW DELHI, 18 MAR - La Corte suprema indiana ha
rinviato al 2 aprile prossimo la decisione sul caso dei marò. I
giudici hanno esteso fino alla data della prossima udienza il
divieto di espatrio per l'ambasciatore Daniele Mancini, che non
era presente in aula. Il presidente della Corte Suprema Altamas
Kabir ha chiarito di non volersi esprimere sul non ritorno del
marò fino alla scadenza del permesso il 22 marzo. (ANSA).
