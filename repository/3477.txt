#titolo Rapina cellulare a 16enne,arresto 17enne - Top News
     (ANSA) - MODENA, 18 MAR - Avrebbe rapinato dello smartphone
di ultima generazione, 40 giorni fa, uno studente come lui ma di
un anno piu' giovane: i Carabinieri della Stazione di Modena
Principale, in esecuzione di un'ordinanza di custodia cautelare
del Gip del Tribunale per i minorenni di Bologna, hanno cosi'
arrestato il diciassettenne M.C., studente e incensurato, di
origini marocchine ma da anni residente a Modena con la
famiglia. Per identificarlo gli investigatori hanno anche
utilizzato la sua foto su Facebook.
