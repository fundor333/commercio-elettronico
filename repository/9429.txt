#titolo Bruciata auto pregiudicati scomparsi - Puglia
     (ANSA) - BRINDISI, 13 MAR - E' stata trovata nelle campagne
tra Cellino San Marco (Brindisi) e Campi Salentina (Lecce),
completamente bruciata e con la parte anteriore crivellata da
cinque colpi di pistola, la Lancia Lybra di Massimiliano Marino,
34 anni di San Donaci, uno dei due pregiudicati dei quali era
stata denunciata la scomparsa nella serata di lunedi'. Con
Marino e' scomparso Luca Greco, 38 anni, di Campi Salentina.  
Sul luogo del ritrovamento si sono recati i carabinieri con i
Ros di Lecce.
