#titolo Schulz: Morsi deve unire Egitto, non dividerlo - Altre news - ANSA Europa
  BRUXELLES - "Il presidente egiziano ha il dovere di unire il Paese e non di dividerlo": questo l' appello  rivolto oggi  a Mohamed Morsi  dal presidente del Parlamento europeo, Martin Schulz, rispondendo alle domande dei giornalisti dopo un incontro con il ministro degli esteri algerino, Mourad Medelci.  
   
 Schulz  si è detto " preoccupato  per gli sviluppi" della situazione in  Egitto , rinnovando l'appello dell'Ue a tutte le parti al dialogo e al rispetto reciproco. "Penso che il Paese debba rimanere sulla strada di una democrazia pluralista - ha spiegato il presidente dell'Europarlamento - con un rispetto reciproco di diverse tendenze politiche, religioni e prospettive per quel che riguarda la struttura della società".  
   
 "Quel che è evidente attualmente - ha sottolineato Schulz - è la  mancanza di volontà di dialogo  nel Paese, un fattore pericoloso".    L'Egitto è un Paese che "gioca un ruolo molto importante" anche per l'Ue, che fa parte dell'area euro-mediterranea. "Quel che avviene in Egitto ci riguarda direttamente, come vicini", ha concluso Schulz. 
   
    
