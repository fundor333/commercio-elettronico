#titolo Pasqua all'insegna della risata con 'Comici in Citta'' - Spettacoli e Sport
  (ANSA) - AOSTA, 09 MAR - Appuntamento con i campioni della risata nel fine settimana di Pasqua, il 30 e 31 marzo, con la rassegna 'Comici in citta'' che vedra' alcuni dei principali protagonisti del cabaret made in Italy' esibirsi nel cuore di Aosta. 
La manifestazione, giunta al quinto appuntamento, condurra' nel centro storico del capoluogo valdostano diversi attori e comici provenienti dalle 'palestre' televisive di 'Zelig' e 'Colorado Cafe'', affiancati anche da comici valdostani, che presenteranno spettacoli e recital gratuiti per il pubblico. 
Il programma prevede, il giorno 30, l'esibizione di giocolieri e attori di strada che animeranno le vie di Aosta al mattino e al pomeriggio prima delle esibizioni principali sul palcoscenico all'aperto  allestito nella centrale piazza Chanoux, in programma fino alle 20. 
Il giorno seguente, le animazioni inizieranno nel pomeriggio pasquale e intratterranno turisti e residenti fino agli spettacoli dei 'big' della comicita', previsti alle 18. 
Tra i protagonisti piu' attesi della rassegna vi saranno Paolo Casiraghi con i suoi personaggi, suor Nausicaa e il cantante spagnolo Chuparosa, ed il trio comico 'I Mancio e Stigma', gli irresistibili ragazzi 'Emo' lanciati da 'Zelig'. 
(ANSA).  
