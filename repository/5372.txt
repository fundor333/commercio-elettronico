#titolo Tenta sequestro bimbo, denuncia e Tso - Emilia Romagna
     (ANSA) - RIMINI, 12 MAR - Ha tentato di rapire un bimbo di 5
anni mentre era in auto con la mamma: e' stato denunciato dalla
polizia di Rimini e sottoposto a Tso un foggiano di 53 anni con
precedenti specifici. L'uomo nel 2008 avrebbe tentato di rapire
un altro bambino a Milano. La vettura con mamma e bambino era
ferma ad uno stop per immettersi sull'Adriatica. L'uomo ha
aperto la portiera, ha slacciato la cintura del bimbo per
prenderlo. La donna ha avuto la prontezza di trattenere il
figlio e chiedere aiuto.
