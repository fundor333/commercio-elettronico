#titolo Pagella arbitri: Webb non va, inglese stecca la finale - Tempi Supplementari
  ROMA - Era il predestinato, ma all'atto finale e' crollato. Bocciatura per l'arbitro Webb nel match tra Olanda e Spagna che ha lauretao le Furie Rosse campioni del mondo: l'inglese, da tutti indicato come il numero uno al momento, non ha saputo gestire la sfida e la prestazione alla fine ' risultata ampiamente insufficiente. 
 OLANDA-SPAGNA   0-1 d.t.s . Arbitro  Webb  (Inghilterra). 47 falli. 12 ammonizioni. 1 espulsione. L’arbitro inglese sin dall’inizio fatica a mantenere entro limiti regolamentari i contatti tra i calciatori mostrando una carenza inaspettata in quanto a personalità. L’Olanda mette  in atto un gioco intimidatorio che non trova in Webb un censore deciso e spietato.  
 Già nel primo tempo andavano espulsi sia De Jong, per un fallo molto pericoloso su Xabi Alonso (calcio violento sul petto del giocatore spagnolo), che Van Bommel per falli ripetuti molto duri. Sneijder, per più interventi scomposti molto pericolosi per gli avversari, doveva essere ammonito.  
 Anche nei contatti in area di rigore l’arbitro inglese ha lasciato a desiderare mantenendo un criterio valutativo assolutamente insufficiente. Insomma nella serata che contraddistingue in maniera unica la carriera di un giudice di gara, è mancato proprio Webb, incapace di prendere decisioni radicali e più desideroso di non condizionare lo spettacolo che di far rispettare il regolamento. Unica nota positiva gli assistenti che non hanno sbagliato nulla ma in questo caso non è bastato. Voto  4  
