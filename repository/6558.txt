#titolo Chi sono i vincitori - Biotech - Scienza&Tecnica
  Ecco un profilo dei vincitori del Nobel per la Medicina 2011: 
-  Bruce A. Beutler  e' nato nel 1957 a Chicago, dove si e' laureato nel 1981. Successivamente si e' trasferito nella Rockefeller University di New York e poi nell'universita' del Texas a Dallas. E' qui che ha fatto la scoperta che gli e' valsa il Nobel, quella del recettore Lps (Lipopolisaccaride), il componente del sistema immunitario che riconosce i batteri. Dal 2000 insegna nell'istituto californiano Scripps. 
-  Jules A. Hoffmann , che condivide il premio con Beutler, e' nato a Echternach (Lussemburgo) nel 1941. Ha studiato in Francia, nell'universita' di Strasburgo, dove si e' laureato nel 1969. Dopo un periodo trascorso in Germania, nell'universita' di Marburgo, e' tornato a Strasburgo, dove ha diretto un laboratorio dal 1974 al 2009. Dal 2007 al 2008 ha diretto l'Istituto di biologia cellulare e molecolare, sempre a Strasburgo, ed e' stato presidente dell'Accademia francese delle scienze. 
-  Ralph M. Steinman  e' nato nel 1943 in Canada, a Montreal, ed Ã¨ morto il 30 settembre scorso, a pochissimi giorni dall'assegnazione del Nobel. A Montreal aveva studiato biologia e chimica nella McGill University. Successivamente si era trasferito negli Stati Uniti, a Boston, dove avevastudiato medicina ad Harvard. Aveva cominciato a lavorare nella Rockefeller University di New York nel 1970, dove ha insegnato Immunologia a partire dal 1988 e dove dirigeva il Centro di Immunologia.  
