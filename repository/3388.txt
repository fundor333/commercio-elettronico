#titolo Le pagelle: Iniesta e Del Bosque nella storia - Mondiali Sudafrica
  Â (ANSA) - JOHANNESBURG - Pagelle di Olanda-Spagna 0-1    OLANDA     STEKELEMBURG 6 : ci mette un paio di pezze, e' apparso in crescita, ma niente ha potuto sul gol.     VAN DER WEIL 6,5 : spinge ed e' attento in copertura, sara' un protagonista del futuro.      HEITINGA 5 : soffre le incursioni di Villa, e' un po' impreciso e rischia anche l'errore decisivo. Il suo secondo giallo lascia l'Olanda in dieci nel finale.     MATHIJSEN 6 : piu' attento e ordinato del compagno di reparto e sbaglia poco. Un paio di errori li fa sotto porta, ma non e' il suo mestiere.     VAN BRONCKHORST 6,5 : Capitano coraggioso guida l'assalto finche' Navas non lo costringe agli straordinari in difesa. Dove pero' porta solidita' e sicurezza a tutto il reparto (15' pts Braafheid sv).     VAN BOMMEL  5 : In un Olanda di giocolieri e' quello brutto e cattivo. Picchia come un fabbro, Webb lo grazia in piu' di un'occasione.     
 DE JONG 6 : qualche colpo proibito lo da' anche lui, ma porta un po' piu' di equilibrio (9' pts  VAN DER VAART 5:  entra ma non lascia tracce, sul gol della Spagna si perde Iniesta)     ROBBEN 6,5 : E' quello piu' in vena, sue molte delle occasioni piu' brillanti, anche se si fa ipnotizzare un paio di volte da Casillas. Errori di presunzione     SNEIJDER 6 : Non e' ispirato come al solito, ma le occasioni piu' pericolose le pensa sempre lui. A tempo perso da' una mano anche in difesa    KUYT 6: lavoratore infaticabile, si sacrifica quando Sergio Ramos spinge. Tanti chilometri, manca un po' di lucidita'. (26' st ELIA 5: tante finte e poco costrutto).     VAN   PERSIE 5 : E' nervoso e sconclusionato, non fa quasi mai da' punto di riferimento. Corona un mondiale in ombra.     VAN   MARWIJK 6 : Ha portato l'Olanda alle soglie del paradiso, si e' arreso a quattro minuti dalla fine alla squadra che, per sua stessa ammissione, gioca il miglior calcio del mondo. Da sconosciuto mestierante della panchina e' diventato protagonista internazionale.     
 SPAGNA     CASILLAS 7 : Decisivo in due occasioni su Robben lanciato a rete. L'onore di alzare al cielo la prima coppa del mondo della Spagna se lo e' guadagnato con una grande carriera, un mondiale da protagonista ed una finale in cui e' stato decisivo.     SERGIO RAMOS 7 : non si tira mai indietro e spinge come un matto. Pericolosissimo di testa un paio di volte in zona gol.      PIQUE   6 : Sente piu' degli altri la partita, si fa sorprendere dal lancio di Sneijder che manda Robben in porta.     PUYOL 6,5 : Impetuoso e massiccio, cancella Van Persie con le buone e con le cattive e quando salta nell'altra area fa sempre paura.     CAPDEVILLA 6 : Robben lo manda al manicomio e ne limita il contributo offensivo. Fa quel che puo'.     BUSQUETS 6,5 : Nello scacchiere di Del Bosque e' il piu' oscuro, ma il suo e' un lavoro prezioso perche' spezza i ritmi e allenta la pressione degli avversari. 
 XABI ALONSO 5 : intrappolato fra i picchiatori e gli artisti olandesi, troppo spesso gira a vuoto. (42' st  FABREGAS 7 : porta idee e pericolosita', allenta un po' il freno in copertura, ma sono suoi l'intuizione e l'assist che portano al gol).      INIESTA 8,5 : sembra che sia ovunque, in ogni azione c'e' lui in mezzo. Alti e bassi nei primi novanta minuti, ma quando cambia marcia e' un pericolo. E a quattro minuti dalla fine sbuca dal niente e regala alla Spagna il sogno mondiale, coronando un grande torneo.      XAVI 7,5 : Padrone del centrocampo, gran maestro di cerimonie, e' bello da vedere e rende la vita piu' semplice ai compagni.      
 PEDRO 5 : Inconcludente e presuntuoso, non si inserisce nella manovra, non fa la spalla a Villa e non incide. (15' st  NAVAS 6,5  si impossessa della fascia destra e porta soluzioni nuove alla Spagna).     VILLA 6,5 : tira, ci prova e ci crede sempre. Da solo fa reparto e tiene sulla corda una difesa intera. Gli manca il gol che avrebbe coronato il mondiale. (1' sts  TORRES 6 : mette il piede nell'azione del gol. Tutto sommato puo' bastare.)     DEL BOSQUE 8,5 : a colpi di unoazero ha vinto il mondiale. La sua squadra non sbaglia niente in difesa e quando si mette a palleggiare prima o poi il gol lo trova sempre. Ha usato al meglio il materiale umano a sua disposizione ed entra, con umilta', nella storia del calcio spagnolo.     
 ARBITRO WEBB 6,5 : con il pugno di ferro (13 ammoniti e un espulso) controlla una partita molto fisica, senza farla diventare nervosa e senza orientarla.  
