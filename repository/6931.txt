#titolo A Penelope Cruz il tartufo dell'anno - Enogastronomia
  A Penelope Cruz, che a Torino sta girando il film di Sergio Castellitto tratto dal romanzo 'Venuto al Mondo' di Margaret Mazzantini, e' stato assegnato il Tartufo dell'Anno del Piemonte. Il riconoscimento e' stato consegnato il 20 dicembre dall'assessore regionale al Turismo Alberto Cirio, dal presidente della Fiera del Tartufo Antonio Degiacomi e dall'assessore al Turismo del Comune di Alba Paola Farinetti. 
''E' un sogno che diventa realta''' ha detto la Cruz, che ha annunciato di voler mangiare il tartufo a Natale, ''cucinando la pasta''. 
All'attrice spagnola e' stato consegnato un tartufo bianco di 300 grammi. Un altro tartufo e' toccato all'attrice e musicista Jane Birkin, che proprio il 20 dicembre si trovava sul set per girare la sua parte. 
Nei giorni precedenti, Castellitto e la moglie Margaret Mazzantini, insieme a buona parte del cast tra cui il protagonista maschile Emile Hirsch, erano stati ospiti presso la tenuta 'Lo Zoccolaio' di Barolo, pranzando presso la Locanda del Borgo Antico e ricevendo a loro volta un tartufo e una barrique di Barolo di oltre 200 litri offerta dal titolare della tenuta, Gianni Martini. (ANSA).  
