#titolo Olio:109 etichette in gara a Orii del Lazio,Capolavori gusto - Prodotti tipici - Terra&Gusto
  Â     - I migliori oli extravergine di oliva del Lazio saranno premiati sabato mattina al Tempio di Adriano, in Piazza di Pietra (Roma), nel corso di una cerimonia alla quale prenderanno parte Giancarlo Cremonesi, presidente di Unioncamere Lazio, Vincenzo Regnini, vice presidente di Unioncamere Lazio con delega alle politiche agroalimentari, Pietro Abate, Segretario Generale di Unioncamere Lazio e Aldo Mattia, Componente di Giunta della Camera di Commercio di Roma in rappresentanza del settore agricolo. Tra i diversi interventi tecnici e' prevista la presenza di Giorgio Calabrese, noto medico esperto in nutrizione. 
Nel pomeriggio di sabato, dalle 16.00 alle 18.30, sempre presso il Tempio di Adriano, saranno allestiti dei banchi di degustazione con esperti assaggiatori. 
Orii del Lazio, concorso promosso da Unioncamere Lazio e' organizzato da Arm - Azienda Romana Mercati, Azienda speciale della Camera di Commercio di Roma per lo sviluppo del settore agroalimentare, giunge quest'anno alla sua XX edizione con numeri importanti: 91 le imprese iscritte alla selezione, equamente suddivise tra i territori maggiormente vocati del Lazio, e 109 le etichette in gara.  
I vincitori delle diverse categorie accederanno poi alla selezione finale nazionale del Concorso Ercole Olivario in Umbria; una sfida che vede impegnato il gotha della produzione regionale con il coinvolgimento di tutte le denominazioni laziali: Dop Sabina, Dop Canino, Dop Tuscia e la Dop Colline Pontine. E anche quest'anno, nel corso della cerimonia, sara' conferito il ''Premio della Critica'', assegnato da una speciale gruppo di assaggio costituito da giornalisti di settore.(ANSA).  
