#titolo Prestigioso riconoscimento Etroubles, e' 'Gioiello d'Italia' - Turismo & Mercato
     (ANSA) - AOSTA, 23 FEB - Promosso dal Ministero del Turismo e
dall'Anci, il titolo 'Gioiello d'Italia' - attribuito alle
localita' che attuano buone pratiche sul proprio territorio &#8211;
vede tra i 21 Comuni per gli anni 2012&#8211;2017 anche Etroubles.    Per la localita' della valle del Gran San Bernardo si tratta
di un ulteriore riconoscimento che va ad affiancarsi a quelli
gia' conseguiti - 'Borghi piu' Belli d'Italia', 'Bandiera
Arancione' del Touring Club Italiano e candidatura a
rappresentare l'Italia al concorso europeo 'Entente Florale
2013' - a testimonianza della cura e dell'attenzione al
territorio per aumentare la visibilita' e l'attrattivita' in
ottica turistica.    Il titolo di 'Gioiello d'Italia' ha premiato le localita',
una per regione, che hanno messo in campo azioni significative
per: tutelare e rendere fruibile per il turista il proprio
patrimonio architettonico o naturale; mantenere la propria
capacita' di ospitalita' e di accoglienza turistica; conservare
il proprio sistema di attrattive sul territorio; attuare
politiche sostenibili di promozione dell'offerta culturale;
attuare iniziative per l'accessibilita' e l'informazione
turistica.    Etroubles cosi' come gli altri 20 Comuni selezionati, sara'
inserito nel circuito'I Gioielli d'Italia' e sara' protagonista
di una campagna di promozione sul mercato nazionale e
internazionale. (ANSA).
