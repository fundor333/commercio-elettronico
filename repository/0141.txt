#titolo Autostrade: A4; sondaggio Swg, 87% utenti vuole terza corsia - Autovie Venete
     (ANSA) - TRIESTE, 12 MAR - Secondo l'87% dei cittadini del
Friuli Venezia Giulia e del Veneto orientale e' necessario
potenziare l'autostrada A4 Venezia-Trieste realizzando la terza
corsia; il 68% considera l'opera indispensabile, il 63%
prioritaria, il 24% rinviabile e il 21% non compatibile dal
punto di vista ambientale.    Il dato emerge da un sondaggio commissionato da Autovie
Venete a Swg spa, nell'ambito dell'attivita' di ricerca dei
finanziamenti per la terza corsia, svolto nel mese di gennaio su
un campione di 2.059 persone maggiorenni che utilizzano
l'automobile, residenti nell'area. Lo scopo era quello di
misurare l'atteggiamento della popolazione sui servizi offerti
dalla Societa' e sulla realizzazione dell'opera. Una parte della
rilevazione, con interviste 'face to face', e' stata dedicata ai
frequent user, contattati nelle aree di sosta. 
   ''Si tratta - commenta il presidente di Autovie Venete,
Emilio Terpin - di un dato di dato importante; a fare leva vi
sono sia elementi relativi allo sviluppo economico indotto nel
breve e nel lungo periodo, sia le questioni relative alla
sicurezza. Emerge una stretta correlazione tra ampliamento
dell'autostrada e la riduzione dei rischi per chi la utilizza''. (ANSA).
