#titolo L’Unione Europea dona all’Unicef parte dei fondi per il Nobel della Pace 2012 - ANSA per UNICEF
  L' UNICE F è tra le 5 Organizzazioni umanitarie che riceveranno i  fondi dell'UE  - che ha ricevuto il  Nobel per la Pace  lo scorso 10 dicembre - per i programmi di intervento nelle emergenze complesse. L'Unione Europea ha anche annunciato che in aggiunta all'ammontare del premio, pari a  930.000 euro , donerà  2 milioni di euro  per i progetti di istruzione nelle situazioni di emergenza alla  EU Children of Peace initiative  (Iniziativa UE Infanzia di Pace). 
 «Siamo onorati e grati all'Unione Europea, non solo come UNICEF, ma a nome dei bambini che assistiamo» ha commentato il  Direttore dell'UNICEF Anthony Lak e.                 
 Le emergenze complesse possono avere un effetto profondo e duraturo sui bambini, a livello fisico, psicologico ed emotivo. L'istruzione aiuta i bambini ad apprendere competenze utili per sviluppare valori e comportamenti che prevengano i conflitti e costruiscano la pace.                 
 Dei fondi beneficeranno  3.000 bambini del   Pakistan  di età compresa tra 3 e 9 anni che frequentano 30 scuole nei campi per sfollati della provincia del  Khyber Pakhtunkhawa .                 
 Gli interventi educativi per i bambini sfollati ospiti del campo includono "scuole in scatola" [kit per attrezzare aule temporanee da 80 alunni ciascuna], formazione per gli insegnanti, per organizzare attività di educazione alla pace e per prestare sostegno psicologico e sociale finalizzato a aiutare i bambini a gestire le esperienze traumatiche.                 
 L'UNICEF si congratula con le altre organizzazioni che hanno ricevuto quote del Nobel dall'UE: la  Agency for Technical Cooperation and Development  ( ACTED ), l' Alto Commissariato delle Nazioni Unite per i Rifugiati  ( UNHCR ),  Save the Children  e il  Consiglio Norvegese per i Rifugiati .   
