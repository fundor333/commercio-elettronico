#titolo Usa: governo avvia indagine su trivellazioni in Alaska - Ambiente e Pesca - Mare
  (ANSA) - NEW YORK, 9 GEN - Il governo degli Stati Uniti da' il via ad un'indagine sulle trivellazioni in Alaska che servira' per decidere sulla concessione di nuovi permessi di sfruttamento nei tratti di costa. La decisione e' stata presa dopo che la settimana scorsa una piattaforma di Royal Dutch Shell e' finita fuori controllo e poi si e' arenata sull'isola di Sitkalidak. 
 L'inchiesta del dipartimento degli Interni durera' 60 giorni. Il segretario Ken Salazar ha spiegato che verra' effettuata una valutazione ''rapida e di alto livello'' per esplorare le potenziali risorse energetiche nel  Mare Artico  e decidere sull'eventuale concessione di nuovi permessi. Salazar ha annunciato l'indagine dopo che il comandante della Guardia Costiera ha informato di aver avviato un'inchiesta formale sull'incidente della Kulluk, piattaforma di proprieta' di Shell. (ANSA).  
