#titolo Ligue 1, Marsiglia in testa, Psg ok - Calcio
ROMA - L'Olympique Marsiglia batte il Rennes per 3-1 e supera il Lione in testa al campionato francese. Dopo un pareggio e due sconfitte, il Montpellier è riuscito a trovare la prima vittoria nella Ligue 1. I campioni di Francia in carica si sono imposti per 3-1 sul campo del Sochaux, grazie ai gol di Belhanda, Herrera e Cabella. A nulla è valsa la rete di Privat, se non a riaprire per qualche minuto la partita sul punteggio di 2-1. Il Lione, intanto, continua a guidare la classifica e oggi si é portato a 10 punti con il successo per 3-2 conquistato in casa sul Valenciennes: Bastos, Gomis e Grenier hanno fatto centro per i padroni di casa, anche se Gil e Pujol hanno tenuto a galla le speranze del Valenciennes.'Ibrahimagic' titola su tutta la prima pagina il quotidiano sportivo francese L'Equipe, celebrando la prima vittoria in campionato del Paris Saint-Germain, che alla quarta partita si è sbloccato grazie al suo ariete di lusso, Zlatan Ibrahimovic.    Due gol per l'ex milanista, "da solo fa la differenza", titola il giornale nelle sue pagelle, regalando un bell'otto allo svedese, autore di due gol. Unico neo nella sua partita, nota L'Equipe, il salto di testa che concede al suo avversario diretto Chedjou che segna il gol del temporaneo pareggio per il Lille.    Foto in prima pagina di Ibra anche per il quotidiano della capitale, Le Parisien, che titola 'Ibrahimovic fa decollare Parigi'. 
 Risultati della 4/a giornata. 
 Ajaccio-Evian Thonon Gaillard 2-0  
Lorient-Nancy 3-0  
Sochaux-Montpellier 1-3  
Lione-Valenciennes 3-2  
Bastia-St.Etienne 0-3  
Stade Brest-Troyes 2-1  
Tolosa-Stade de Reims 1-1  
Bordeaux-Nizza 1-1  
Marsiglia-Stade Rennes 3-1  
Lilla-Paris St.Germain 1-2 Classifica: 
Marsiglia 12 
Lione 10 
Lorient, Bordeaux,Tolosa 8 
Valenciennes              7 
Saint-Etienne, Paris SG, Bastia, Brest                     6  
Lille, Ajaccio                   5 
Montpellier, Reims, Nancy                     4  
Rennes                    3  
Evian/Thonon e Troyes                    1  
Sochaux                   0  
