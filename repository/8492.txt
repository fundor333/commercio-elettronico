#titolo Fisco: Bruxelles a Svizzera, progressi entro 6 mesi o lista nera - Economia e lavoro - ANSA Europa
  BRUXELLES - La  Svizzera  ha sei mesi di tempo per fare progressi nello scambio delle informazioni bancarie o finira' sulla lista nera dei  paradisi fiscali . E' l'ultimatum lanciato dal commissario Ue alla fiscalita' Algirdas Semeta in un'intervista ad alcuni quotidiani elvetici. ''Il mio messaggio e' chiaro, gli stati membri hanno forti attese nei confronti della Svizzera per arrivare a risultati entro i prossimi sei mesi'' e, ha avvertito Semeta, solo se questi ci saranno ''potra' evitare di essere messa sulla  lista nera ''. Se entro la fine della presidenza irlandese di turno dell'Ue a fine giungo non saranno trovate soluzioni, Semeta ha avvertito Berna che alcuni paesi Ue potrebbero adottare misure difensive. 
 Â  
 Bruxelles da tempo chiede lo  scambio di informazioni automatiche , a cui la Svizzera si e' finora sempre opposta. A dicembre, pero', Berna ha siglato un accordo con gli Usa sull'applicazione della legge americana Fatca che di fatto obblighera' le banche svizzere a comunicare al fisco Usa tutti i conti detenuti dai clienti d'Oltreoceano. ''La Svizzera - ha attaccato il commissario Ue - deve fornire lo stesso trattamento ai paesi Ue di quello accordato ad altri paesi, tra cui gli Stati uniti, e' una  questione di principio ''.  
