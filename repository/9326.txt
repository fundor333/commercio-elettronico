#titolo Fisco:Rossi a Ue;'no' a principio 'prima paghi poi contesti' - La voce degli Eurodeputati - ANSA Europa
     (ANSA) - BRUXELLES, 31 GEN - ''L'Unione europea dica se il
meccanismo del 'prima paghi e poi contesti' viola il principio
del giusto processo''. Lo ha domandato l'eurodeputato Eld Oreste
Rossi con una interrogazione alla Commissione Ue. Rossi ha
chiesto chiarimenti in merito alla ''legittimita' del meccanismo
fiscale del 'solve et repete', secondo cui un cittadino e' prima
obbligato a pagare quanto richiesto dal fisco e poi, solo in un
secondo momento, ha la possibilita' di chiedere indietro la
cifra versata per un'ingiusta riscossione''.    ''Il principio del 'prima  paghi e poi contesti' - ha detto
Rossi - deve considerarsi illegittimo nel principio
tributario'', essendo in netto contrasto con il principio di
eguaglianza tra i cittadini, con il diritto di agire in giudizio
per la tutela dei propri diritti e di chiedere un risarcimento
danni nei confronti dello Stato''. L'eurodeputato ha
sottolineato che il cittadino deve ''pagare comunque di tasca
propria tutte le spese sostenute per dimostrare la propria
ragione'' e ha chiesto se, ''invertendo non solo i tempi tra
accertamento del debito e pagamento, ma  anche l'onere della
prova a carico del debitore'' non violi, a livello europeo, il
principio del giusto processo.(ANSA).
