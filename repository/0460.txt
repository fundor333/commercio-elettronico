#titolo Travolge pedone: rintracciato, denuncia - Emilia Romagna
     (ANSA) - RIMINI, 16 MAR - Alla guida di una Fiat Punto ha
investito un pedone la scorsa notte a Rimini, mandandolo
all'ospedale in gravi condizioni, ma e' stato poi individuato e
denunciato dai Cc per fuga e omissione di soccorso. Vittima un
31enne bosniaco, ricoverato in Rianimazione; l'automobilista e'
un 22enne residente a Rimini. L'auto e' stata trovata a circa
tre km dal luogo dell'incidente, danneggiata volontariamente con
un manufatto di cemento divelto per cercare di cancellare le
tracce dell'investimento.
