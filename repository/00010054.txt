#titolo Autostrade: A4; dal 21/1 manutenzioni e posa New Jersey - Autovie Venete
     (ANSA) - TRIESTE, 18 GEN - Messa in sicurezza delle pareti
rocciose sul tratto immediatamente successivo l'immissione sullo
svincolo di Monfalcone Est in direzione Trieste: l'intervento,
programmato la settimana scorsa e rinviato per il maltempo, e'
stato pianificato dal 21 al 25 gennaio fra le ore 9.00 e le
17.00. Le operazioni richiedono la chiusura della corsia di
marcia per alcune centinaia di metri.    Sempre in A4, per la manutenzione della segnaletica
verticale, dalle 9.00 alle 14.00 del 19 gennaio sara' chiusa la
corsia di marcia in prossimita' dello svincolo di Sistiana, in
direzione Trieste. Per consentire la posa di New Jersey nel
tratto San Dona' di Piave-nodo A4/A57, interessato dai lavori di
costruzione della terza corsia, dalle 21.00 di lunedi' 21 alle
6.00 di martedi' 22 gennaio sara' chiusa, per circa un
chilometro, la corsia di marcia in direzione Venezia. (ANSA).
