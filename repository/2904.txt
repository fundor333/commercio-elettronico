#titolo La Puglia e' servita - Libri - Terra&Gusto
  (La Puglia e' servita - in italiano e in inglese - Edizioni Tirsomedia, 240 pagine, 18 euro) 
    Trulli, masserie, vinerie, e Bed & Breakfast. La nuova edizione de 'La Puglia e' servita', la numero 17, offre un puntuale vademecum, frutto di una ricerca attenta sul territorio pugliese, dal Gargano alla Daunia, dalla Murgia alla Valle D'Itria, dalla Messapia fino alle coste del Salento. 
I luoghi del buon mangiare sono raccontati da Pasquale Porcelli, critico enogastronomico pugliese. E gli operatori dell'accoglienza - in quella che WineEnthusiast ha definito una delle 10 mete top al mondo per gli enoturisti -  offrono una immagine di un comparto con molte voci giovani che hanno deciso di puntare sulla creazione di nuovi luoghi dedicati al vino e al cibo di qualita'. 
Anche per il 2013 la guida e' disponibile in formato cartaceo, ma anche in formato digitale; entrambi sia in italiano che in inglese. E' consultabile gratuitamente su  www,lapugliaeservita.it  Ristorazione, ricettivita', cantine e frantoi di Puglia in un palmo di mano, per un viaggio da buongustai. 
L'agile volume recensisce oltre 230 esercizi pugliese, ma stila anche una lista delle strutture che hanno ottenuto il maggior numero dei conseni negli ultimi dodici mesi. 
Nella hit parade de La  Puglia e' servita 2012 come ''ristomare'' il Bleu Salento a Gallipoli (Lecce), l'Osteria di Chichibio a Polignano a Mare (Bari), la trattoria 'U' Vulesce' a Cerignola (Foggia), Il Borgo Antico a Sammichele di Bari (Bari), tra le vinerie 'Le tre Grazie' a Galatina (Lecce), la Masseria Bagnara a Luzzano (Taranto), il B&b 'Zia Ni' a Peschici (foggia), tra le dimore d'epoca 'Torre Maizza' a Savelletri (Brindisi). Premio miglior cantina a Ristorante Le Giare a Bri, premio chef emergente a Felice Sgarra del ristorante Umami ad Andria, premio alla carriera a Pietro Zito (ristorante Antichi Sapori a Montegrosso Andria).  
