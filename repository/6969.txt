#titolo Sedicenne in moto muore nel Piacentino - Emilia Romagna
     (ANSA) - PIACENZA, 15 MAR - Un sedicenne e' morto ieri sera
in un incidente stradale a Cortemaggiore. La vittima e' Nicola
Zaffignani, residente nel paese della Bassa piacentina. Era in
sella a una Vespa 50 quando mentre percorreva via Boni Brighenti
si e' scontrato con un piccolo furgone. Dopo l'impatto il
ragazzo e' stato sbalzato dalla sella ed e' finito a terra,
gravemente ferito al collo. Trasportato d'urgenza in ospedale a
Piacenza dall'ambulanza del 118, e' morto poco dopo il suo
arrivo al pronto soccorso.
