#titolo Lite per ragazze, tre accoltellati - Top News
     (ANSA) - NAPOLI, 17 MAR - Tre giovani sono stati
accoltellati la notte scorsa a Salerno in una lite cominciata
per futili motivi in piazza Concordia, sul lungomare,uno
dei luoghi della movida; uno di loro è stato sottoposto ad
intervento chirurgico ed è in prognosi riservata. I tre erano in
compagnia delle fidanzate quando sono stati avvicinati da altri
giovani che hanno rivolto apprezzamenti pesanti alle ragazze. Ne
è nata una discussione e uno degli aggressori ha estratto un
coltello ferendo i ragazzi.
