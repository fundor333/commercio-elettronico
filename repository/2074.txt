#titolo Presto in Cina tecnologie Arsial salva-cereali - Regioni - Terra&Gusto
  - Dare un supporto agli agricoltori cinesi nelle tecnologie per lo stoccaggio e la conservazione di cereali come riso e frumento, prodotti principe dell'agricoltura del gigante asiatico. E' la prima azione di interscambio individuata nell'incontro, tenutosi a Roma presso la sede Arsial (Agenzia Regionale sviluppo agricoltura del Lazio), con la delegazione cinese composta da esponenti del settore agricoltura della regione di Guangxi, al fine di porre in essere una proficua collaborazione tra l'Agenzia del Lazio e gli agricoltori cinesi. 
Sara' compito dell'Arsial, annuncia una nota dell'ente regionale, mostrare ai cinesi come agire per una loro buona conservazione e come effettuare la lotta agli agenti parassitari che si potrebbero insidiare, essendo Guangxi una regione umida. 
''Auspichiamo che nei prossimi incontri si arrivi ad una convenzione e che questa segni il primo passo dell'ente verso un'attivita' di internazionalizzazione'', conclude l'Arsial.  
