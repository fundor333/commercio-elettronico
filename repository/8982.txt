#titolo Ue: bilancio 2014-20; Schulz, accordo governi ancora lontano - Economia e lavoro - ANSA Europa
  BRUXELLES - ''C'e'  ancora molto da fare' ' prima di arrivare ad un accordo sul bilancio Ue 2014-2020 su cui e' fallito il vertice straordinario del novembre scorso. Secondo il presidente del Parlamento europeo, Martin Schulz, in vista del  summit del 7-8 febbraio  ''non c'e' unanimita''' perche' ''le posizioni dei governi sono ancora molto lontane''. Non solo, se anche ci sara' un accordo sui tagli ''piu' sara' lontano dalla proposta della Commissione, piu' e' alta la possibilita' che il Parlamento lo boccera''. 
 Â  
 Schulz, come aveva gia' fatto a novembre, ha ricordato che in base al Trattato di Lisbona in vigore da dicembre 2009 il bilancio deve essere approvato tanto dal Consiglio quanto dal Parlamento, che ha potere di veto. E dopo aver sottolineato che a ottobre scorso la plenaria ha approvato ''con 517 si' da parte di tutti i gruppi'' (a fronte di 105 no e 63 astenuti, per lo piu' da euroscettici e 'tories') una risoluzione contraria ai tagli per le politiche che possono stimolare crescita e occupazione, il tedesco ha ammonito: ''Il Consiglio dovra' prendere molto sul serio le posizioni del Parlamento europeo''. 
 
Anche perche', ha spiegato, con la  proposta Van Rompuy  attualmente sul tavolo ''nel 2020 avremmo un livello di bilancio pari a quello del 2005'', mentre - in caso di mancato accordo sul bilancio pluriennale - a partire dal prossimo anno si procederebbe con budget annuali pari a quello (molto piu' alto) del 2013. ''E sarebbe meglio'' ha concluso Schulz.  
