#titolo Fiat, in Russia ipotesi fabbrica Tagaz su mare Azov - Industria e Mercato - Motori
  MOSCA - Utilizzare la casa automobilistica russa Tagaz di Taganrog, citta' natale di Cechov, per costruire Jeep in Russia: e' la proposta avanzata alla Fiat-Chrysler dal governo russo e dal partner Sberbank, secondo quanto riferisce oggi il quotidiano Kommersant. Una proposta formulata dopo le difficolta' emerse a San Pietroburgo per la costruzione di un impianto ex novo, con la partecipazione finanziaria di Sberbank. 
In tal modo, spiega il giornale, il governo russo otterrebbe due obiettivi: salvare una fabbrica a rischio fallimento e offrire alla casa automobilistica torinese un sito produttivo. 
Kommersant ricorda che la Fiat sta ancora esaminando un'altra ipotesi, quella di produrre fuori Mosca, nella fabbrica della leggendaria Zil, che sfornava le vetture per la nomenklatura sovietica, ma per ora non c'e' alcuna decisione. Lo scenario di Taganrog, sul mare di Azov, a 70 km da Rostov sul Don, era gia' spuntato due anni fa, dopo la rottura della joint venture con la russa Sollers.     Tagaz, gia' partner della coreana Hyundai, ha gia' tutti gli impianti necessari per un potenziale che supera le 300 mila auto l'anno. Attualmente Tagaz assembla la Yunday Sante Fe classic e la Yunday Sonata, nonche' due modelli propri, la Vortex Estina e la Vortex Tingo. L'azienda e' stata fondata negli anni Novanta con una joint-venture fra Doninvest Group e Daewoo. Dopo una breve parentesi con Citroen, dal 2001 Tagaz ha stretto rapporti con Hyundai, ma non e' riuscita a ristruttura il suo pesante debito.  
