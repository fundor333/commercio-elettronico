#titolo Chrysler, Jeep sara' prodotta in Cina per mercato cinese - Industria e Mercato - Motori
  NEW YORK - Fiat, Chrysler e la cinese Gac Group hanno ampliato la loro collaborazione e prevedono anche la produzione in Cina per il mercato cinese di Jeep. E' quanto si legge in una nota. 
Fiat, Chrysler e Guangzhou Automobile Group (Gac Group) hanno raggiunto un accordo per ampliare la loro collaborazione per la produzione e la vendita di auto in Cina. E' quanto si legge in una nota, dove si precisa che la joint venture fra le tre societa' ''ampliera' le proprie operazioni per consentire l'individuazione nei prossimi anni di modelli del portafoglio Fiat da introdurre sul mercato cinese''. ''Dopo Fiat il marchio successivo sara' il marchio Jeep (produzione in Cina per il solo mercato cinese)'' mette in evidenza la nota. L'accordo e' stato firmato nel quartier generale di Chrysler. ''Dopo il lancio di successo del primo prodotto della nostra joint venture, la Fiat Viaggio lanciata lo scorso settembre, questo accordo e' un'altra pietra miliare della nostra partnership con Fiat e Chrysler: crea le basi perche' la nostra joint venute raggiunga ambiziosi obiettivi sul mercato cinese'' afferma Zeng Qinghong, general manager di Gac Group.  
