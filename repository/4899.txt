#titolo Abusivismo:sequestro villaggio turistico - Calabria
     (ANSA) - ISOLA CAPO RIZZUTO (CROTONE), 12 MAR - I carabinieri
hanno sequestrato, a Isola capo Rizzuto, il villaggio turistico
Marinella, per un valore stimato di circa due milioni di euro. I
due imprenditori che gestiscono il villaggio sono indagati per
abusivismo edilizio. In particolare, i carabinieri  hanno
sequestrato il terreno in localita' ''Marinella'', per 36 mila
metri quadri, sul quale, secondo l'accusa, e' stata realizzata
una lottizzazione abusiva con 51 bungalow.
