#titolo Edinson Cavani - Protagonisti
Centesimo gol in serie A per Edinson Cavani. Con la rete segnata al 42' del primo tempo di Fiorentina-Napoli, l'attaccante uruguaiano taglia il traguardo dei 100 gol nella massima serie: 34 li ha segnati con la maglia del Palermo e 66 con quella del Napoli. Sia la prima rete assoluta di Cavani in A, sia la prima con la maglia del Napoli sono state realizzate contro la Fiorentina, l'11 marzo 2007 (1-1 al "Barbera") e il 29 agosto 2010 (1-1 a Firenze).  
