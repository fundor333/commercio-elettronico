#titolo Italia 150: Amato ricorda la pagina nera di Pontelandolfo  - Italia 150
Una cerimonia di commemorazione alla quale partecipera' il presidente del Comitato dei Garanti per i 150 anni dell'Unita' d'Italia,  Giuliano Amato , ricordera' il 14 agosto a  Pontelandolfo , nel beneventano, una delle pagine piu' oscure degli anni dell'unificazione, un episodio drammatico di guerra civile, che comincio' con l'uccisione di 41 soldati l'11 agosto del 1861, e si concluse qualche giorno dopo, il 14, con una violenta e brutale rappresaglia dell'esercito con eccidi di massa tra la popolazione. Dopo gli onori militari da parte di una rappresentanza di bersaglieri, verra' deposta una corona. Seguira' la scopertura della lapide intitolata a  Concetta Biondi  e le altre vittime. Concluderanno l'evento i discorsi delle autorita' e degli storici a ricordo di una triste pagina di storia risorgimentale. 
 A centocinquant'anni dall'evento, l'Unita' tecnica di Missione della Presidenza del Consiglio celebrera' la ricorrenza concedendo il proprio patrocinio e inserendo il Comune nel programma '' I luoghi della memoria'' con una lapide dedicata alle vittime femminili. La cerimonia avra' inizio alle ore 18.  
