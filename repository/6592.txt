#titolo Papa: ecco la giornalista autrice dello scoop - Diario Vaticano
Giovanna Chirri, vaticanista dell'ANSA, è la giornalista che per prima ha dato al mondo la notizia delle dimissioni del Papa. Dalla Sala Stampa vaticana, ha ascoltato le parole di Josef Ratzinger mentre seguiva il Concistoro dedicato ai martiri di Otranto che saranno annoverati tra i santi il 12 maggio. 
 E ha assistito al momento in cui, davanti ai candidali, Benedetto XVI ha dato in latino l'annuncio della decisione di lasciare il Pontificato dal 28 febbraio. Avuta la conferma della notizia senza precedenti nell'era moderna, Giovanna Chirri ha dettato il flash delle 11.46 che in pochi secondi ha fatto il giro del mondo ed è stato rilanciato, prima della conferma ufficiale del Vaticano, dall'agenzia Reuters, poi dalla Cnn e a seguire da al Arabiya, France Presse e dai britannici Telegraph e Bbc e Sky News.   
