#titolo Viabilita': A4; Autovie Venete, calendario lavori - Autovie Venete
     (ANSA) - TRIESTE, 15 FEB - Una serie di interventi di
manutenzione della segnaletica verticale, sabato, in A4, in
prossimita' della barriera di Trieste Lisert richiederanno una
serie di chiusure e restringimenti. Il primo comincera' alle
8.00 e interessera' il piazzale antistante la barriera: i
veicoli provenienti da Venezia incontreranno un restringimento. Al termine dei lavori, il cantiere si spostera' in direzione
opposta. In questo caso saranno i veicoli provenienti da Trieste
a trovare chiuse in alternanza la corsia di marcia o sorpasso. Chiuse anche, sempre alternativamente,le piste in entrata. Sempre domani in orario diurno nel tratto Palmanova-S.Giorgio di
Nogaro in direzione Venezia, sara' chiusa temporaneamente la
corsia di marcia per alcune centinaia di metri, per interventi
di manutenzione dei guard-rail laterali. Continuano anche i
lavori di messa in sicurezza delle pareti rocciose nel tratto
dopo l'immissione dallo svincolo di Monfalcone est in direzione
Trieste. Per gli interventi, che dureranno fino a luglio, da
lunedi' 18 a venerdi' 22 febbraio dalle 9.00 alle 17.00, sara'
chiusa per alcune centinaia di metri la corsia di marcia in
direzione Trieste. Manutenzioni anche in A23 dove proseguono i
lavori di intervento conservativo sui cavalcavia, per consentire
i quali, da lunedi' 18 a venerdi' 22 febbraio, in orario diurno
e in entrambe le direzioni, saranno chiuse in alternanza le
corsie di marcia o sorpasso. (ANSA).
