#titolo Vino: Brunello, una App guida scoperta cantine Montalcino - Speciali - Terra&Gusto
  MONTALCINO (SIENA) - Un ''App' per scoprire tutti i segreti del Brunello e le sue cantine. Si chiama 'IBrunello Hd' l'applicazione sviluppata, la prima del genere, dal Consorzio del Brunello che permette di conoscere tutto quanto c'e' da sapere sui vini montalcinesi, le gallery fotografiche, le news e gli eventi e soprattutto la possibilita' di creare itinerari personalizzati a seconda dei produttori scelti. L'App e'stata creata per Iphone e Ipad ed e' liberamente scaricabile dal market di Apple. ''La necessita' di creare questo strumento - commenta il Presidente del Consorzio Fabrizio Bindocci - e' dovuta al sempre maggior utilizzo di tecnologie 'smart' da parte di viaggiatori ed 'enonauti' interessati a scoprire il territorio in modo facile e veloce. Si tratta di uno strumento completo e all'avanguardia, per rispondere alle richieste di informazioni e alle necessita' di fruizione del territorio e delle aziende'' L'applicazione e' divisa in 6 sezioni, una delle quali espressamente dedicata alle cantine del territorio, grazie alla quale e' possibile raccogliere per ciascun produttore le principali informazioni sulla produzione, le opportunita' di visita e la posizione sul territorio. Attraverso l'applicazione e' anche possibile costruire il percorso per raggiungere l'azienda. La sezione 'vini' consente di reperire le principali informazioni riguardanti i disciplinari di produzione delle quattro denominazioni di Montalcino. E' possibile conoscerne la valutazione delle diverse annate, anche attraverso le piastrelle celebrative che formano la serie storica presso il Palazzo Comunale.  
