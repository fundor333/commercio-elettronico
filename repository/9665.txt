#titolo Cipro, Banca centrale blocca fuga denaro - Economia
     (ANSA) - NICOSIA, 17 MAR - La Banca Centrale di Cipro ha dato
disposizione a tutte le banche e agli istituti di credito
dell'isola di bloccare i trasferimenti di denaro e i pagamenti
dei loro clienti. Lo riferiscono oggi i media ciprioti. 
   In particolare, il sito web '24H' rivela che la Banca
Centrale, con una lettera inviata ieri alle banche, ha chiesto
loro di bloccare ''qualsiasi forma'' di pagamento sui conti
presenti nelle loro succursali, compresi anche i trasferimenti
da conto a conto sulla stessa banca.
