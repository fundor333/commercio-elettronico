#titolo Porti: Savona; Al via progetto per 4 nuovi serbatoi - Porti e Logistica - Mare
  (ANSA) - SAVONA, 25 FEB - Quattro nuovi serbatoi per la societa' Depositi Costieri Savona Spa. Un'operazione che vale un milione di euro e che servira' per potenziare il terminal per lo sbarco, imbarco e stoccaggio di rinfuse liquide alimentari, oli vegetali e oli energetici in porto a Savona. I serbatoi saranno realizzati nell'area del Molo delle Casse. 
Ogni serbatoio avra' una capacita' di 1.100 metri cubi e consentira' quindi un aumento della capacita' complessiva di stoccaggio pari a circa 4.400 metri cubi, dedicata ai traffici di oli vegetali non energetici. Previsto anche un potenziamento della condotta di collegamento alla banchina 34 (Alti Fondali) presso il molo di sopraflutto, dove avvengono le operazioni di sbarco/imbarco. Il punto di connessione con le navi cisterna sara' spostato di una cinquantina di metri verso est, in modo da poter operare con navi di maggiore dimensione.  Attualmente l'impianto ha una capacita' di stoccaggio complessiva pari a 24.200 metri cubi. Ma con l'incremento realizzato con i quattro nuovi serbatoi consentira' di aumentare i traffici portandoli oltre le 150 mila tonnellate/anno. (ANSA).  
