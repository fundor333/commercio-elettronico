#titolo Ma tabloid Usa scatenati contro Donovan - Mondiali Sudafrica
  (ANSA) - NEW YORK - Scandalo paternita' in arrivo per Landon Donovan , il goleador della Nazionale americana in Sudafrica. All'indomani dall'eliminazione dai Mondiali, l'autore dell'unico gol a stelle e strisce contro il Ghana ha detto di essere a conoscenza che un tabloid britannico si appresta a mettere in piazza la storia di una ragazza inglese che afferma che il calciatore l'ha messa incinta. ''E' una faccenda privata. Sono stato informato della possibilita' durante la Coppa del Mondo. Se dovro' assumere le mie responsabilita' daro' l'aiuto necessario'', ha detto Donovan alla rivista Sports Illustrated. Donovan e' separato da un anno dalla moglie, l'attrice Bianca Kajlich. La coppia, che non e' ancora formalmente divorziata, non ha figli.  
