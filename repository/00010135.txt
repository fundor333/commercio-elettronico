#titolo James Bond - Protagonisti
Al via i festeggiamenti ufficiali per i 50 anni di James Bond. La spia cinematografica più famosa al mondo taglia il traguardo del mezzo secolo di vita. Era il 5 ottobre 1962 quando arrivò nelle sale londinesi il primo di quella che sarebbe diventata la serie più longeva del grande schermo: Licenza di Uccidere. A dare il via alle celebrazioni, è stata la proiezione a Londra dell'anteprima di 'Everything or Nothing' (Tutto o niente), il documentario che racconta la storia di 007 e dei tre uomini (il padre di James Bond, lo scrittore Ian Fleming, e i produttori cinematografici Albert R. Broccoli e Harry Saltzman) che hanno creduto nell'impresa di portarlo sul grande schermo.  
