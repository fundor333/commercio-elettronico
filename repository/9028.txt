#titolo Ladri investirono famiglia, pene ridotte - Toscana
     (ANSA) - FIRENZE, 15 MAR - Fuggendo dalla polizia sulla loro
Jaguar si scontrarono con un'utilitaria. A bordo c'era una
famiglia: un bimbo di 10 anni riporto' lesioni gravissime e,
probabilmente, permanenti. La Corte d'Appello di Firenze ha
ridotto le pene agli occupanti della Jaguar: 5 anni e 4 mesi al
conducente e 4 anni e 4 mesi agli altri. Il reato e' stato
derubricato: da lesioni volontarie (con dolo eventuale) a
colpose. Le pene inflitte in primo grado andavano da 7 anni e 7
mesi a 6 anni e mezzo.
