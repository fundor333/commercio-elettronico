#titolo Alfano: parola a Pd, ma tra sfascio e urne noi voto - Politica
''Noi abbiamo sotto gli occhi uno scenario chiaro: la prima parola spetta al Pd e mi pare che la stiano pronunziando con un tono astioso. Non vorremmo che il Paese finisse un vicolo cieco. L'epilogo della vicenda non so prevederlo, ora la palla passa a Napolitano e vediamo cosa suggerira' di fare. Se noi dovessimo scegliere tra lo sfascio del Paese e la strada di anticipare le urne, sceglieremmo questa''. Lo afferma il segretario del Pdl, Angelino Alfano, nel corso della Telefonata, parlando dei prossimi scenari.  
 "Noi come Pdl abbiamo come bussola il bene del Paese e siamo pronti a farlo, il Pd si sta dando un'altra bussola che è l'interesse privato e, se da un verso, cerca l'accordo con Grillo, dall'altro lo teme per una logica di competizione e quindi non vuole formare un governo per il bene del Paese. Se il Pd pensa di sopravvivere sulle spalle del Paese noi preferiamo anticipare le urne, andare al voto con un esito che ci darà vincitori".   
