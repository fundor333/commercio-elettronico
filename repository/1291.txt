#titolo Dakar: domani il via;De Rooy, camion Iveco migliori al mondo  - Speciali - Motori
  ''I camion Iveco sono piu' che mai i migliori, punteremo di nuovo alla vittoria assoluta''. Parola di Gerard de Rooy, 32 anni, pilota leader della squadra olandese Iveco De Rooy Petronas che prende parte alla Dakar 2013 al via domani. L'olandese, vincitore della scorsa edizione, punta al bis al volante di un Iveco Powerstar, in versione sleeper cab. 
I camion Iveco hanno superato le verifiche tecniche e si trovano ora a Lima, in Peru', da dove domani prendera' il via il rally off-road piu' pericoloso, ed emozionante, al mondo. Per questo motivo, i requisiti di sicurezza imposti dall'organizzazione sono diventati ancora piu' rigorosi. Ciascun pilota deve essere dotato, alla guida, del sistema Hans, che previene le lesioni al collo in caso di incidenti e deve indossare biancheria ignifuga omologata Fia. 
Il truck di de Rooy sara' il primo a partire, domani all'ora di pranzo, dalla rampa di Lima. Poi 250 chilometri di collegamento con il bivacco di Pisco, dove e' prevista la prima prova speciale di 13 chilometri che determinera' l'ordine di partenza della prima tappa.   
