#titolo Arrestato titolare bar Corte Appello - Lazio
     (ANSA) - ROMA, 13 MAR - I Carabinieri del nucleo di polizia
giudiziaria di Piazzale Clodio hanno eseguito un'ordinanza di
custodia domiciliare emessa nei confronti di Giovanni Cosentino,
titolare del bar della corte di Appello di Roma. L'accusa è di
violenza sessuale in relazione a molestie continue e
sistematiche fatte dal titolare dell'esercizio nei confronti
delle dipendenti, assunte più per il loro aspetto estetico che
non per le capacità professionali e costrette a subire molestie
per non perdere il posto.
