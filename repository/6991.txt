#titolo Sopralluogo exprefetto Serra a Is Arenas - Sardegna
     (ANSA) - CAGLIARI, 12 MAR - L'ex prefetto Achille Serra, nuovo
responsabile area impianti e sicurezza della Lega, ha effettuato
sotto la pioggia un sopralluogo, durato circa un'ora, a Is
Arenas per esaminare le criticità che sinora hanno impedito
l'ingresso ai tifosi e scongiurare, eventualmente, la disputa di
gare a porte chiuse già dalla prossima, la vigilia di Pasqua. Un
gruppo di tifosi ha sfidato il maltempo per un sit-in davanti
allo stadio con lo striscione "Aprite le porte". Serra
incontrerà anche il Prefetto.
