#titolo Vela: Vendee Globe; vince francese Gabart - Nautica e Sport - Mare
    (ANSA-AFP) - LES SABLES D'OLONNE (FRANCIA), 27 GEN - Il francese  Francois Gabart  (Macif) ha vinto con un tempo record la settima edizione della  Vendee Globe , il giro del mondo a vela in solitario, senza scalo e senza assistenza, divenendo il più giovane velista a conquistare il trofeo. 
 Gabart, 29 anni, ha attraversato la linea d'arrivo, posta all'imboccatura del canale des Sables, dopo aver percorso circa 24.000 miglia marine (44.450 chilometri) nel tempo di 78 giorni, 2 ore e 16 minuti, migliorando di sei giorni il record stabilito nel 2009 da Michel Desjoyeaux (84 giorni, 3 ore e 9 minuti). (ANSA).  
