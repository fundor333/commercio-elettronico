#titolo Elezioni: Erasmus; Ue, risolvere problema per il futuro - Internet e societ√† - ANSA Europa
  BRUXELLES - L'Italia deve '' continuare gli sforzi '' per trovare una soluzione ''per il futuro'', dato che questa volta non e' stato possibile, in modo da garantire agli studenti Erasmus il diritto di votare dall'estero. E' quanto ha sottolineato all'Ansa il portavoce della commissaria Ue all'educazione  Androulla Vassiliou , che ha detto ''comprendere le ragioni'' per cui in questa occasione e' ''molto difficile se non impossibile'' far votare gli studenti all'estero. 
 
La commissaria all'educazione, ha riferito il suo portavoce, era ''conscia che sarebbe stato difficile farcela con i tempi per finalizzare una soluzione'' per queste elezioni, e sarebbe certo stata ''piu' contenta'' se questa fossa stata trovata gia' in questa occasione. La Vassiliou si e' comunque detta ''contenta'' dell'intenzione manifestata dalle autorita' italiane per impegnarsi a risolvere la  questione per il futuro . Pur avendo la commissaria una ''particolare affinita''' con gli studenti Erasmus, l'Ue puo' fare poco in questo caso, in quanto le regole per le elezioni nazionali, a differenza di quelle locali ed europee, restano di competenza dei singoli stati membri. Da qui l' ''apprezzamento per gli sforzi fatti'' finora dall'Italia e l'auspicio perche' questi ''continuino per il futuro''.  
