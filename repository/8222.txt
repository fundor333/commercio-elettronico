#titolo Bmw, lusso e ecologia a Ginevra con M6 Gran Coupe' e i3 - Prove  e Novit√† - Motori
  GINEVRA - Lusso estremo e sportivita' ai massimi livelli, con la M6 Gran Coupe' che domina lo stand BMW al salone di Ginevra, accanto all'anteprima europea della nuova i3 Concept Coupe' che anticipa la  tecnologia BMW eDrive alla base delle vetture elettriche e ibride del tipo Plug-in. Grinta e spirito distintivo per MINI che e' di scena invece con l'anteprima mondiale la nuova Clubman Bond Street, che sara' nello stand accanto alla sportiva John Cooper Works Paceman. 
I riflettori dello stand della casa di Monaco sono puntati sulla quattro porte M6 Gran Coupe', una versa sportiva purosangue dalla linea dinamica e sinuosa. Uno dei punti di forza di quest'auto e' il motore, il collaudato 8 cilindri di 4,4 litri sovralimentato da due turbo che spinge anche la M5. 
Grazie a 560 cv di potenza, e' in grado di far accelerare da 0 a 100 km/h in 4,2 secondi. La velocita' massima e' autolimitata a 250 km/h, ma e' possibile innalzarla sino ai 305 orari: il consumo medio omologato e' di 9,9 litri per 100 km. 
Reveal europeo per la nuova BMW i3 Concept Coupe', in mostra insieme alla BMW i8 Concept Spyder, vetture che mostrano la gamma futura dei modelli BMW i. Nel dettaglio, l'approvvigionamento elettrico del propulsore della BMW i3 e di tutte le altre funzioni della vettura avviene attraverso una batteria agli ioni di litio ad alte prestazioni.  All'interno, il riscaldamento funziona secondo il principio della pompa di calore e risparmia nella guida in citta' fino al 30 percento di corrente rispetto a un tradizionale sistema di riscaldamento elettrico. L'illuminazione interna ed esterna e' stata realizzata con diodi luminosi a basso consumo di corrente. 
La BMW i3 sara' la prima vettura elettrica del mondo completamente collegata in rete, con dei servizi di BMW ConnectedDrive innovativi e sviluppati appositamente per tenere conto delle richieste specifiche dell'elettromobilita'.  Nello stand MINI e' possibile notare la nuova Clubman si presenta al pubblico con equipaggiamenti ed elementi di design che sottolineano lo stile di vita britannico e della qualita' premium del marchio. La sua vernice Midnight Black metallizzata, abbinata al colore di contrasto Cool Champagne del tetto, le calotte degli specchietti retrovisori esterni, la sezione inferiore dei montanti C e le Stripes sul cofano motore, esaltano la linea dinamica della scocca e il suo passo allungato. Oltre alla Clubman Bond Street viene presentata la Mini Hyde Park (disponibile sia come Mini che come Mini Clubman), che abbina la vernice della scocca in Pepper White con la nuova tinta di contrasto Cool Champagne. Attenzione anche alla sportivita' con la nuova PacemanJohn Cooper Works, che si presenta con una linea del profilo muscolosa e dinamica anche grazie al tetto che scende verso il posteriore nello stile di un modello coupe'. Il kit di aerodinamica di serie, l'assetto sportivo con abbassamento della vettura e cerchi in lega da 18 pollici con styling dei raggi Twin Spoke Black Burnished Design, assicurano un look sportivo.  
