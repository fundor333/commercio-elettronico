#titolo Diplomatico picchiato in rapina a Roma - Lazio
     (ANSA)-ROMA, 16 MAR - Un diplomatico liberiano e' stato
picchiato da due banditi nella sua casa a Roma nel corso di una
rapina oggi pomeriggio. I rapinatori sono entrati
nell'abitazione ai Parioli di Salame' Bassan Omar, probabilmente
con un mazzo di chiavi rubato o clonato. L'uomo, che ha 68 anni,
si trovava in casa con la moglie e due domestiche e ha reagito,
venendo colpito con un pugno nello stomaco e il calcio di una
pistola alla testa. I banditi hanno quindi portato via 2 mila
euro in contanti, orologi e gioielli.
