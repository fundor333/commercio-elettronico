#titolo Clini, Italia sia protagonista della Green Economy - Speciali ed Eventi - Ambiente&Energia
  BOLOGNA - ''Vogliamo candidare l'Italia ad un ruolo di protagonista dei mercati internazionali la green economy e la ricchezza di qualita' ambientale delle nostre filiere verdi possono determinare un futuro possibile per la crescita e l'occupazione e un forte fattore di competitivita'''. 
Lo sostiene il ministro dell'ambiente Corrado Clini, in un messaggio per Ecomondo, la fiera sull'economia verde in programma a Rimini dal 7 al 10 novembre. 
In contemporanea, quest'anno, ci saranno anche gli stati generali della green economy, convocati dal ministro Clini. 
Il richiamo che il Ministro fa alle filiere verdi e alla crescita della qualita' ambientale e' proprio all'interno del contesto piu' complessivo di Ecomondo - in contemporanea si svolgeranno anche Key Energy (fiera internazionale per l'energia e la mobilita' sostenibili) e Cooperambiente (rassegna dedicata alle migliori esperienze della cooperazione in tema di ambiente, organizzato con Legacoop) - e di tutte quelle realta' di imprese e di operatori che fanno parte della Green Economy.  
