#titolo Vela: Soldini confida nel vento, a s.Francisco in serata - Nautica e Sport - Mare
  A  Maserati  mancano solo 37 miglia per tagliare il traguardo della  Rotta dell'Oro  nella baia di San Francisco, sotto il Golden Gate Bridge. Fibrillazione a bordo per Giovanni Soldini e tutto l'equipaggio, in mare da quasi 47 giorni consecutivi. 
 "Siamo sotto costa e navighiamo a 5 nodi - racconta il velista -. Se continua così arriveremo verso le 20 ora italiana. Se invece il vento dovesse rinforzare un po', anche prima. Non vediamo l'ora!". Secondo le regole del World Sailing Speed Record Council (WSSRC), l'organismo internazionale che certifica i migliori tempi di percorrenza delle barche a vela sulle rotte storiche dei clipper, Maserati dovrà tagliare la linea del traguardo della rotta New York-San Francisco proprio sotto il Golden Gate Bridge, il ponte sospeso simbolo della città. Dopo l'arrivo Maserati verrà ormeggiata al Pier 39, nel Fisherman's Wharf.(ANSA).  
