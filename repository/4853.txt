#titolo Su Mercedes-Benz arriva Siri, la voce di Apple - Componentistica - Motori
  ROMA - Mercedes-Benz porta in auto Siri. Il sistema di riconoscimento vocale firmato Apple sara' integrato sulle vetture della casa tedesca in primavera, consentendo di comandare in modo pratico e sicuro le funzioni dell'iPhone mentre si guida.     Presentata in anteprima mondiale al Consumer Electonics Show di Las Vegas, la novita' permettera' di comunicare con l'assistente vocale della Mela e sfruttarne tutte le funzioni. 
Per parlare con Siri durante la guida sara' sufficiente collegare il proprio iPhone attraverso il 'Drive Kit Plus'. In questo modo si avra' accesso a tutti i contenuti dello smartphone che, mediante una app sviluppata da Mercedes-Benz, verranno visualizzati sul display della vettura.  
