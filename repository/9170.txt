#titolo Nautica: Unionfiliere chiede a Governo un Ministero del Mare - Nautica e Sport - Mare
  (ANSA) - GENOVA, 21 FEB - In Italia ci vorrebbe un ministero dell'Economia del Mare. Ne e' convinto Vincenzo Zottola, il presidente di Unionfiliere Nautica, la filiera nazionale delle Camere di Commercio dedicata all'Economia del Mare. Zottola, che coordina l'intesa "Regio Prima Latium et Campania" che unisce le Camere di Commercio di Lazio e Campania e organizza lo Yacht Med Festival di Gaeta,    ''Un Paese con 7.456 chilometri di costa, una tradizione marinara antica e centinaia di migliaia di imprese di eccellente valore - ha detto Zottola, che ha diffuso oggi una dichiarazione - deve considerare il mare la sua primaria risorsa di sviluppo ed istituire un Ministero dell&#8217;Economia del Mare''.     Secondo Zottola, ''la situazione odierna ci impone scelte chiare e decise rispetto alla direzione da dare alla nostra economia. Dobbiamo restituire all'Italia quella posizione di leadership nel Mediterraneo che le e' appartenuta nella storia e che ancora deve appartenerle''. 
Al prossimo Governo, Unionfiliere Nautica chiede quindi una maggiore attenzione all&#8217;Economia del Mare e alle sue specifiche esigenze, e un Ministero dedicato con competenze specifiche su nautica, trasporti, logistica integrata, pesca, portualita', con l&#8217;obiettivo di tutelare un cluster ancora poco valorizzato.(ANSA).  
