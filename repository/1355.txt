#titolo Borsa: effetto Cipro su Europa e Usa - Economia
     (ANSA) - MILANO, 18 MAR - Si confermano in calo le borse
europee, frenate dai timori su Cipro, dopo l'avvio debole di
Wall Street. Milano cede l'1,64%, Madrid (-2,3%) si conferma
ultima, mentre la meglio intonata appare Londra (-0,73%),
seguita da Parigi (-1,37%) e Francoforte (-1,22%). Le vendite
colpiscono soprattutto le banche, da SocGen (-4,94%) e Unicredit
(-5%), a Rbs (-4,81%) e Intesa (-3,09%). Bene a Milano Stm
(+4,62%), dopo l'accordo con Ericsson (-1,99%) ed Impregilo
(+0,4%) da oggi sotto Opa.
