#titolo Malato torna a lavoro dopo termini,fuori - Toscana
(ANSA) - FIRENZE, 15 MAR - Per un anno ha combattuto contro una grave malattia, riuscendo a sconfiggerla, e domani era pronto a tornare a lavoro. Un lavoro che invece rischia di aver perso per sempre: 9 giorni fa ha superato i termini di assenza previsti dal contratto e l'azienda lo ha licenziato. E' quanto denunciano Fit-Cisl, Filt-Cgil, Uiltrasporti e Ugl dell'aeroporto Vespucci di Firenze, che chiedono all'azienda, la Giacchieri, un ''atto di umanita''' e la revoca di un licenziamento giusto sulla carta.  
