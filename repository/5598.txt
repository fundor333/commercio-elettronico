#titolo Papa: Lombardi, rapporti lefebvriani affidati successore  - Diario Vaticano
  ''I rapporti con la Fraternita' sacerdotale San Pio X vengono affidati dal Santo Padre al prossimo Papa''. Lo ha affermato padre Federico Lombardi.  
 "Non bisogna aspettarsi commenti dalla commissione dei tre cardinali Tomko, Herranz e De Giorgi incaricati dal Papa delle indagini sulla fuga di documenti riservati dal Vaticano e i tre porporati non concederanno interviste" ha precisato padre Lombardi, accennando alle "illazioni, fantasie, opinioni, che vengono espresse su questo argomento. 
 Il Santo Padre riceverà sabato mattina alle 11.30, dopo la conclusione degli esercizi spirituali, il presidente della Repubblica Giorgio Napolitano e la consorte. Sarà una "visita privata". Ratzinger incontrerà e saluterà personalmente tutti i cardinali presenti a Roma giovedì 28 febbraio alle ore 11 nella Sala Clementina. 
 "La data di inizio del conclave viene stabilita dalla congregazione dei cardinali in sede vacante, non esiste una possibilità di dire in anticipo la data prima della decisione della congregazione dei cardinali" ha detto Lombardi.  
