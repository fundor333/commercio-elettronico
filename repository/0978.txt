#titolo Pesca: intesa Ue su rigetti, al via nel Mediterraneo da 2017 - Altre news - ANSA Europa
     (ANSA) - BRUXELLES, 27 FEB - Intesa dopo 20 ore di negoziati
tra i ministri della pesca Ue sul divieto dei rigetti in mare
dei pesci non commercializzabili: le nuove norme si
applicheranno progressivamente a partire dal primo gennaio 2014,
a cominciare dalle specie oceaniche, mentre saranno in vigore
per quelle del Mediterraneo e del Mar Nero solo dal primo
gennaio 2017. Nel 2015 il divieto riguardera' le specie del
Baltico, e da inizio 2016 quelle del mare del Nord e delle acque
nord e sudoccidentali. Sono inoltre state previste alcune
esenzioni: una autorizza i rigetti del 9% delle catture i due
primi anni di entrata in vigore delle nuove norme, che nei due
successi scende all'8% e poi al 7% nella fase finale. E' stata
inoltre introdotta la possibilita' di usare comunque i pesci
sbarcati per fini caritativi. L'intesa raggiunta dal Consiglio
Ue pesca dovra' ora essere discussa dal Parlamento Ue prima di
poter essere definitivamente approvata.(ANSA).
