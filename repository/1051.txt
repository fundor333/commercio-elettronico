#titolo Camusso: si' a intesa con M5S, no esecutivo tecnico  - Politica
Susanna Camusso è favorevole ad un Governo con il M5S "perché c'é bisogno di risposte. Penso che il voto abbia detto che c'é un partito che ha preso il maggior numero di voti e un secondo partito che è M5S e quella è la volontà degli elettori". Intervenendo a 'In mezz'orà di Lucia Annunziata, ha poi detto "penso che gli italiani abbiano detto di no" ad un governissimo, e se fallisse il tentativo di Bersani "bisognerebbe continuare a moltiplicare le ipotesi per una soluzione che sia la piùrispettosa del risultato del voto. Quando ci sono dei soggetti bisogna costruire degli intenti comuni", ha detto Camusso, aggiungendo, a proposito del tentativo di accordo da parte di Bersani: "Il Paese ha bisogno di risposte positive e di rimettere al centro il lavoro, i lavoratori, i redditi. Vorrei che ci fosse una responsabilità condivisa". "Penso che ci sia un momento - ha aggiunto riferendosi a Bersani - in cui assumersi una responsabilità sia un fatto positivo"  
