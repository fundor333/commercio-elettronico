#titolo Sebastian Vettel - Protagonisti
"Sono veramente molto contento, ho fatto una gara fantastica, sono partito bene nonostante fossi sullo sporco, poi ho cercato di spingere e ho fatto due bellissimi pit-stop". Il nuovo leader del Mondiale piloti Sebastian Vettel festeggia sul podio del Gp della Sud Corea spruzzando champagne dappertutto e ringraziando la sua squadra. "L'unico errore che ho fatto è stato spiattellare le gomme alla curva tre, è stata colpa mia. Ma sono felice e ringrazio tutti i ragazzi ai box che hanno lavorato duramente ai box tutte le notti, speriamo di poter continuare cosi anche nelle altre gare" 
 "Sarà dura restare davanti - ammette poi Vettel parlando della sua leadership nel Mondiale - aspettiamo le prossime corse, molte cose possono accadere, dobbiamo dare il massimo e vedremo alla fine dell'anno senza fare calcoli" Un pizzico di delusione per Mark Webber che ammette d'aver fatto una partenza da dimenticare: "la partenza non è stata sensazionale, dopo di che potevo sperare di recuperare ma non ce l'ho fatta. Ho così cercato di tenere il passo. Sono un po' deluso da una parte ma felice per la squadra".  
