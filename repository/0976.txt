#titolo Dolomiti classic: appuntamento l'8/9 - Altri Sport
     (ANSA) - ROMA, 18 MAR - Torna il classico appuntamento di
fine stagione dedicato agli appassionati del ciclismo targato
Dolomiti. Per amatori e cicloturisti la data e' fissata per
domenica 8 settembre, ad Arabba (Belluno). La Dolomiti
classic-Ascotrade-Arabba, questa la nuova denominazione
ufficiale della gara a partire dal 2013, anche quest'anno
vertera' su due tipi di percorsi differenti: quello di 130 km,
con i passi Duran, Staulanza, Giau e Falzarego; quello di 80 km,
con l'anello dei passi Giau e Falzarego.
