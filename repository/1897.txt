#titolo LIBRI: FOLIO EDITORE VINCE BOOK AWARD 2013 A BERLINO - Qualit√° Alto Adige
 
     (ANSA) - BOLZANO, 11 MAR - Il libro Alto Adige  Tutto di
tutto, di Hermann Gummerer e Franziska Hack, si e' aggiudicato
l'Itb Book Award 2013 per innovazioni editoriali. La consegna
ufficiale del premio si e' svolta venerdi', giorno
d'inaugurazione della fiera del turismo di Berlino, al Cinema
del Marshall-Haus.
   ''Un libro da leggere e da guardare, che impiega moderne
infografiche, dati e notizie per presentare la meta turistica
Alto Adige in modo nuovo, divertente e non convenzionale'',
cosi' la motivazione della giuria.
   Il premio e' stato ritirato da Hermann Gummerer, co-autore ed
editore del volume. Alla cerimonia erano presenti 200
rappresentanti della stampa e operatori della promozione
turistica, tra i quali Christoph Engl, direttore di Alto Adige
Marketing, che si e' complimentato con Gummerer e la sua casa
editrice per l'ambito riconoscimento.
   Gia' l'anno scorso, con la sua collana turistico-letteraria
Folios 55 Reiseverfuehrungen, Folio Editore aveva vinto l'Itb
Book Award nella categoria delle guide degne di nota. (ANSA).
           

 
