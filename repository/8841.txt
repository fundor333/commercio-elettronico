#titolo BMW, anche italiana premiata a Intercultural Innovation Group - Dalle Aziende - Motori
  ROMA - C'e' anche una italiana tra i premiati all'Intercultural Innovation Award, premio internazionale, frutto della partnership inedita tra l'UNAOC (United Nations Alliance of civilizations) ed il BMW Group, che intende dare il proprio contributo alla stabilita' sociale e alla crescita economica nelle societa' multiculturali.      Nell'ambito dell'iniziativa, che si e' svolta al Volkstheatre di Vienna, vengono valorizzati progetti di matrice popolare che promuovono il dialogo e lo scambio interculturale. 
I vincitori del Premio Innovazione Interculturale diventano membri della World Intercultural Facility for Innovation (WIFI), piattaforma che permette di collegarsi con potenziali donatori e mentori e di scambiare idee con i vincitori delle precedenti edizioni.          Inoltre, i primi cinque premiati riceveranno un contributo finanziario per i loro progetti che ammontera' a 100.000 dollari e che, per la durata di un anno, mettera' loro in grado di raccogliere i vantaggi dell'expertise e delle risorse del BMW Group e dell'UNAOC. L'assistenza viene data, per esempio, ai settori delle pubbliche relazioni, della raccolta fondi, della pianificazione delle risorse umane e del marketing. 
Durante la cerimonia di premiazione, il Segretario Generale delle Nazioni Unite Ban Ki-moon ha annunciato come primo vincitore del Premio Innovazione Interculturale 2012 Puerta Joven, con sede in Messico. Al secondo posto, l'italiana Selene Biffi. Hanno presentato il Premio il presidente Nassir Abdulaziz Al-Nasser, Neo Alto Rappresentante delle Nazioni Uniti e per l'Alleanza delle Civilta' e Bill McAndrews, Vice President Communications Strategy, Corporate and Market Communications BMW Group. L'ambasciatore dell'Unesco, Placido Domingo, ha partecipato all'evento per congratularsi con i vincitori. 
La cerimonia di premiazione ha avuto luogo alla vigilia del 5 Unaoc Global Forum. Sotto il titolo ''Promozione della leadership responsabile nella diversita' e nel dialogo'', delegazioni provenienti da 135 paesi e da organizzazioni internazionali, giovanili e della societa' civile, nonche' del settore aziendale, discuteranno sull'importanza del dialogo interculturale.  
