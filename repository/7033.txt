#titolo Design:lavori di Gianpaolo Benedini e Agape a Design Library - Notiziario Design
     (ANSA) - MONZA, 7 MAR - Sono il designer Gianpaolo Benedini e
Agape, l'azienda mantovana da lui fondata per la produzione di
arredi destinati al bagno, i protagonisti dell'appuntamento di
questa sera del ciclo di incontri aperti al pubblico, i
'Giovedi' del Design', della Design Library di Milano.    Architetto e designer, Benedini ha lavorato nel settore
dell'automotive (Subaru, Lotus, Bugatti) e della motocicletta
(Aprilia e Moto Guzzi), oltre a essere stato responsabile della
ricerca e sviluppo di Schirolli, azienda mantovana del settore
del mobile d'ufficio. Nel 1973 e' stato tra i fondatori di
Agape, di cui ha assunto la direzione generale e artistica. 
   Nel 1999 ha poi fondato, con Bibi e Camilla Benedini, lo
studio Benedini Associati, che si occupa soprattutto di design,
arredamento e allestimenti, con oltre seicento prodotti, mentre
dieci anni dopo ha dato vita a Benedini&Partners, dedicato alla
progettazione architettonica di nuove costruzioni e al restauro
di edifici storici. (ANSA).
