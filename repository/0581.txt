#titolo Gimondi nella Hall of Fame del Giro d'Italia - Altri Sport
ROMA  - Dopo Eddy Merckx, come ai vecchi tempi in un cui correvano, tocca a Felice Gimondi. L'ex corridore di Sedrina, infatti, entrerà ufficialmente venerdì nella Hall of Fame del Giro d'Italia. La cerimonia si svolgerà nel pomeriggio nella Sala Montanelli di via Solferino a Milano e sarà preceduta la sera prima da un evento di beneficenza organizzato da Rcs. La settimana di ciclismo targato Rcs si concluderà con la Milano-Sanremo, quest'anno in versione domenicale.  
