#titolo Ungheria: Schulz (Pe) censura modiche Costituzione - Giustizia e diritti civili - ANSA Europa
  STRASBURGO - Da Strasburgo e per bocca del presidente del Parlamento Ue  Martin Schulz  arriva una decisa censura alle modifiche apportate alla Costituzione ungherese. 
  
 ''Deploro - ha scritto Schulz in una nota - che il Parlamento ungherese abbia adottato oggi un emendamento alla Costituzione nonostante i seri dubbi che questo possa indebolire gli standard democratici nel Paese''. Schulz parla di ''modifiche avventate'' e lamenta che il premier  Viktor Orban  non abbia chiesto ''l'opinione della Commissione di Venezia del Consiglio d'Europa'', organo esperto di questioni costituzionali, sull'emendamento in questione.     Il Presidente dell'Eurocamera ricorda anche che ogni  Stato membro della Ue  ''deve aderire alle leggi ed agli standard europei'', cosa che ''Orban ha promesso al Parlamento Ue l'anno scorso'' ed ancora ''in una lettera'' inviata dallo stesso premier ungherese venerdi' scorso. 
   
 Rassicurazioni che non allontanano per nulle ''le preoccupazioni per i cambiamenti costituzionali ed il loro possibili impatti negativi sullo stato di diritto ed il rispetto dei diritti fondamentali''.  
    
