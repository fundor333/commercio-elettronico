#titolo Epatiti: i numeri in Italia e i fattori di rischio  - Speciali ed Eventi - Salute e Benessere
  ROMA - Le piu' pericolose sono la B e la C; la A, infatti, pur se trasmissibile, 'scompare' naturalmente dopo alcuni mesi. La piu' diffusa e' la C, con circa due milioni di portatori, mentre la B ne conta 5-600 mila. A fornire i dati sulle epatiti e' il prof. Alfonso Mele, direttore del reparto di epidemiologia clinica dell'Istituto Superiore di sanita' e coordinatore della sorveglianza dell'epatite virale in Italia. Sono 1 per 100 mila abitanti, in base ai dati forniti da Mele, i casi di epatite B notificati ogni anno all'Iss (ma le notifiche sono appena un decimo dei casi reali), mentre quelli di epatite C sono meno di 1 su 100 mila. E sono meno di 1 su 100 mila le notifiche di casi di epatite A.  
L'epatite B viene contratta prevalentemente da portatori cronici per via sessuale, o a seguito di pratiche estetiche con materiale tagliente non adeguatamente sterilizzato, o ancora in interventi di piccola chirurgia in strutture ospedaliere; la C ha le stesse modalita' di trasmissione del virus; solo il rischio di infezione sessuale e' ''moltissimo inferiore a quella di tipo B'', ed e' facilitata dall'esistenza di una pre-esistente infezione (Hiv) o altre malattie sessualmente trasmissibili. Per quanto infine riguarda la A, il principale fattore di rischio e' il consumo di alimenti inquinati, soprattutto i frutti di mare, o il contatto - rileva Mele - con una persona infetta che non si e' lavata perfettamente le mani''.     
Quanto alle infezioni, dagli anni '90 in poi, spiega l'epidemiologo, ''c'e' stata una diminuzione notevole dei casi di epatite B e C piu' importante per la B grazie alla nuova vaccinazione obbligatoria per neonati e adolescenti''. Ma sono calati anche i casi di epatite C per la maggiore prevenzione, dovuta anche al timore dell'Aids e al maggior impiego di materiale monouso in ambito sanitario.  
