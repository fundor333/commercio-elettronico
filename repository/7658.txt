#titolo Porti: Gioia; Sul, sindacati confederali disertano incontro - Autorit√† Portuali Calabria - Mare
     (ANSA) - ROSARNO (REGGIO CALABRIA), 13 MAR - ''L'incontro
sull'attivazione dei corsi di formazione per il personale Mct
che doveva tenersi ieri a Catanzaro e' saltato per
l'indisponibilita' delle segreterie territoriali dei sindacati
confederali che ne hanno chiesto il rinvio a data da
destinarsi''. E' quanto si afferma in una nota del segretario
regionale del Sul, Carmelo Cozza.    ''Un atto che testimonia - prosegue Cozza - quanto il
sindacato confederale abbia a cuore il destino dei lavoratori
portuali. Non presentarsi ad un incontro cosi' importante, in
cui si doveva decidere in che modalita' attivare i corsi di
formazione per il personale in cassa integrazione straordinaria
a integrazione del salario dei portuali cassaintegrati, di fatto
penalizza questi lavoratori che perdono un'opportunita' per
sempre. Ricordiamo, infatti, che solo la frequenza a tali corsi,
oltre ad accrescere le professionalita', costituisce titolo per
l'integrazione economica, quindi ogni ritardo accumulato ritarda
i corsi e di fatto costituisce perdita di salario per i
lavoratori''.    ''La proposta del Sul, tenuto conto che si e' gia' verificato
con la Regione che gli importi disponibili per l'organizzazione
dei corsi sono i fondi Fse e quelli della Legge 236/93 -
prosegue ancora Cozza - e' quella di istituire corsi di
formazione per il personale gia' in forze a Mct (che ha gia'
seguito i corsi nel 2012); corsi di formazione per il personale
neoassunto ed in corso di assunzione. Una proposta semplice,
fattibile ed attuabile nell'immediato, che abbiamo provveduto ad
inoltrare comunque alla Regione. Auspichiamo, a questo punto,
che la Regione si adoperi, in attuazione degli impegni assunti,
ad istituire i corsi e a dare risposte concrete e immediate ai
lavoratori''. (ANSA).
