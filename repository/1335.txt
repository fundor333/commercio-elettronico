#titolo Freschello e' vino piu' apprezzato nei supermarket - Distribuzione - Terra&Gusto
  VICENZA - Si chiama Freschello il vino preferito dagli italiani negli acquisti al supermarket e distribuzione moderna. E' prodotto da Cielo e Terra - Gruppo Cantine Colli Berici, cantina veneta i cui vini sono i più venduti nel largo consumo nel formato 0,75 litri, sulla base delle recenti rilevazioni effettuate da Symphony Iri nella grande distribuzione organizzata (Gdo) riferite all’anno 2012. 
 “La bottiglia da 75cl è ormai regina del mercato e il nostro Freschello ne è la conferma” – afferma Luca Cielo Direttore Generale della cantina berica – “continua a piacere grazie al rapporto di fiducia che abbiamo creato nel tempo con il consumatore: un prodotto di buona qualità, selezionato in modo accurato e con un prezzo accattivante”.   
Freschello da oltre 7 anni è al primo posto per essere la linea di vino fermo più venduta in Italia nel formato 0,75l. I risultati più significativi si stanno registrando con la referenza Freschello bianco, il primo vino in bottiglia venduto in Italia, superando quota 4 mln di unità insieme a Freschello rosso che si attesta al secondo posto sfiorando i 4 mln di unità vendute. Per le altre referenze, si conferma di notevole successo anche il nuovo spumante dry Freschello Extra, a scaffale da pochi mesi. La nuova referenza, uno spumante a soli 9,5 gradi alcolici, con la quale la società vicentina intende proporre uno spumante leggero adatto non solo all’aperitivo ma anche a tutto pasto.    
“Il nuovo spumante Freschello Extra contribuisce in maniera determinante al successo raggiunto nelle vendite – e ribadisce Luca Cielo - perché rappresenta una scelta ben precisa molto in voga nel consumatore di oggi”. Decisamente positivo e in salita anche il gradimento di Freschello Più, la versione frizzante, caratterizzata da una gradazione alcolica particolarmente contenuta, di soli 9°. In generale sono tutti i vini bianchi della linea a segnare le migliori performance. Oltre alla gamma Freschello anche le linee Cielo e Casa Defrà, che propongono una selezione dei migliori vini veneti della tradizione, hanno registrato un significativo aumento di vendite, il prosecco Casa Defrà, ad esempio, ha registrato un incremento di più del 50 per cento rispetto all’anno precedente. Merito anche della strategia attuata da Cielo e Terra - Gruppo Cantine Colli Berici, che sta puntando alla rivalutazione dei vini veneti e che si sta dimostrando vincente.  Presente nelle migliori insegne di supermercati italiani, con un fatturato che nel 2012 ha superato i 35 mln di euro, Cielo e Terra - Gruppo Cantine Colli Berici  continua la sua scalata al successo. 
La cantina veneta è presente nei canali tradizionale e moderno in oltre 40 Paesi, capofila dei quali sono Stati Uniti, Gran Bretagna, Germania, Russia e Cina; esportando oltre il 45 per cento del fatturato. Proprio negli Stati Uniti si sono registrati dei risultati particolarmente significativi con un aumento pari al 30%. L’assetto societario del Gruppo permette l’attuazione del progetto di filiera corta e controllata quindi la garanzia di uve provenienti dai 3.400 ha di vigneti coltivati dai 1.400 soci della cooperativa dislocati fra Vicenza e Verona, in un raggio di  50 km.  
