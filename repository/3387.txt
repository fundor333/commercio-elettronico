#titolo Francesca Pascale si improvvisa bodyguard del Cav - Politica
Silvio Berlusconi arriva alla stazione Termini da Milano accompagnato dalle sue guardie del corpo e da Maria Rosaria Rossi deputata del Pdl e Francesca Pascale già consigliere pidiellino in Campania. Ad attendere il Cavaliere giornalisti, fotografi e telecamere più diversi viaggiatori che incuriositi si sono fermati ad aspettare al binario 1 l'arrivo dell'ex capo del governo. Immancabile la ressa nel momento in cui il Cavaliere, sceso dal treno, si è diretto all'uscita della stazione dove lo attendevano le sue macchine. Diversi cronisti che seguivano l'ex capo del governo e nel frattempo gli facevano domande sono stati più volte bloccati dalla consigliera del Pdl che più volte ha allontanato microfoni e registratori. Un comportamento inusuale da parte di un politico al seguito dell'ex premier.  
