#titolo Noleggio, 96% clienti e' soddisfatto di Arval Italia - Dalle Aziende - Motori
  ROMAÂ  - Il 96% dei clienti Arval Italia e' soddisfatto della qualita' del servizio offerto. E' quanto emerge da un'indagine condotta dalla societa' di autonoleggio a lungo termine sulla qualita' della consulenza ai fleet manager, affidabilita' e eccellenza del servizio. 
L'impegno della societa' su questi temi e sui risultati conseguiti - precisa una nota - sono attestati dall'annuale indagine di soddisfazione, svolta da TNS, societa' che si occupa di ricerche e analisi di mercato. Questa ricerca, parte integrante del sistema di gestione qualita' di Arval, evidenzia un progressivo miglioramento della performance di servizio nel 2012. 
L'indagine, svolta su un campione di oltre 250 aziende di varie dimensioni, sottolinea un aumento significativo della percentuale dei clienti soddisfatti che raggiunge il 96%. 
La crescita della soddisfazione viene confermata anche da un aumento del tasso di fidelizzazione dei clienti il cui incremento supera il 20%. A completare lo scenario positivo, una crescita del valore legato all'immagine globale. ''Questi dati - commenta Gregoire Chove', direttore generale di Arval Italia - confermano, pur in uno scenario di mercato cosi' complesso e sfidante come quello attuale, la centralita' dei clienti e l'ascolto puntuale delle loro esigenze alla base delle strategie di Arval, quale presupposto fondamentale per fornire nella gestione quotidiana della mobilita' un servizio di eccellenza''.  
