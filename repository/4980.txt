#titolo Nautica: da cantieri Sciallino nasce scafo per disabili - Nautica e Sport - Mare
  (ANSA) CERIALE (SAVONA), 31 GEN - Dai cantieri  "Sciallino"  di Ceriale, in collaborazione con Divisione Nautica Avanzata, nasce  "Abile" , la prima barca concepita (non adattata) per persone con disabilità fisica. E' stata progettata da Camillo Franco Bandino. Sono stati gli esperti del Centro Ricerca dell'Università degli Studi di La Spezia, in collaborazione con Divisione Nautica Avanzata, a condurre uno studio per sviluppare un progetto di imbarcazione per persone con disabilita'. 
I criteri di progettazione per l'accessibilità alla barca hanno riguardato in particolare le porte di accesso, pavimenti, infissi esterni, arredi fissi, terminali degli impianti, servizi igienici, percorsi orizzontali, scale e rampe, segnaletica, percorsi esterni, strutture sociali e applicazione della normativa antincendio. Il costo del nuovo natante e' tra i 150 e i 200mila euro.     ''Vi sono oggi molte persone con disabilita' che, da vere appassionate, hanno finora accettato l&#8217;onere finanziario che deriva dall&#8217;adattamento delle imbarcazioni - spiega Carlo Bassi, manager e azionista di Sciallino -  Siamo orgogliosi di esser stati scelti per realizzare il progetto di Abile, la prima imbarcazione costruita tenendo conto delle esigenze delle persone con disabilità motorie, i cui bisogni sono spesso ignorati. Non si tratta &#8211; come avvenuto finora &#8211; di un adattamento piu' o meno sapiente, ma di partire dalle necessità, verificate nel tempo, delle persone con disabilità. Questo è un successo sia sul piano dell&#8217;architettura navale sia dal punto di vista, ben piu' importante, della consapevolezza che la disabilità diventa un ostacolo solo se le strutture non sono adeguate''. (ANSA)  
