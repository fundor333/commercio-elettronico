#titolo Barcellona: Vilanova lascia l'ospedale - Calcio
Il tecnico del Barcellona, Tito Vilanova, operato dopo una recidiva del suo cancro, ha lasciato l'ospedale questo pomeriggio. Lo ha reso noto il club catalano in un comunicato. "In considerazione dell'evoluzione post-operatoria, Tito Vilanova è stato autorizzato a lasciare l'ospedale" si legge sul sito internet del Barcellona.     Dopo essere stato operato con successo, i medici avevano affermato che Vilanova, 44 anni, sarebbe dovuto restare in ospedale tre o quattro giorni.    L'allenatore del Barcellona, che era stato già stato operato per un tumore alla ghiandola parotide un anno fa, dovrà seguire un ciclo di chemioterapia e radioterapia, un trattamento che dovrebbe durare circa sei settimane.  
