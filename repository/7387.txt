#titolo Da perdite rete idrica 3 mld mancati ricavi all'anno - Acqua: Top News - Ambiente&Energia
  ROMA - Le perdite della rete idrica causano un costo industriale stimato in piu' di 200 milioni di euro all'anno e un mancato ricavo per il sistema Italia di oltre 3 miliardi di euro all'anno. Lo afferma il presidente del Consiglio nazionale dei geologi, Gian Vito Graziano rilevando che ''in Italia non solo non valorizziamo ancora al meglio le risorse idrogeologiche che sono nel sottosuolo ma sprechiamo tanta acqua''. Quindi, aggiunge Graziano, ''una nuova coscienza deve guidare le scelte operative per una gestione equilibrata delle risorse idriche in un contesto sempre piu' condizionato da problematiche pressanti: fabbisogno crescente, cambiamenti climatici, inquinamento, desertificazione''.  
