#titolo Mostre: Italia racconta suo '800 a S.Pietroburgo  - Italia 150
di  Silvia Lambertucci  
 Bellissima e inquieta con quel seno bianco che sporge appena dalla scollata veste verde scuro, lo sguardo basso nel delirio della vendetta amorosa, la giovane veneziana di 'Accusa segreta', celeberrima tela di Francesco Hayez, e' pronta ad accogliere i visitatori dell' Ermitage  in un inedito tour tra le tante facce dell'Ottocento italiano, forse l'unica epoca della nostra arte che il monumentale museo di San Pietroburgo ignora. Riprodotta sui cartelli pubblicitari e sui 150 schermi che verranno collocati nelle strade e nelle piazze della citta' ''piu'' italiana di Russia'', la bella veneziana di Hayez, presa a modello poi anche da Luchino Visconti per la contessa Serpieri nel film 'Senso', invita il pubblico a scoprire un secolo che fino ad oggi - spiega la direttrice dei musei civici di Pavia  Susanna Zatti  - ''in Russia e' poco conosciuto''. Complice l'accordo stretto nel 2009 fra l'Ermitage e l'amministrazione comunale di Pavia con i suoi musei civici, l'occasione e' arrivata. Prestate dai musei pavesi e da tante altre importanti realta' italiane - da palazzo Pitti di Firenze al Mart di Rovereto, dalla Galleria Civica di Torino alla Collezione Foresti di Carpi (Modena)- 77 importanti tele allestite nella grandiosa Sala degli Stemmi (quella che segue l'opulenta sala del trono) illustreranno da domenica fino al 22 gennaio 2012 al pubblico russo e a tutti i visitatori dell'Ermitage gli stili di un secolo della storia dell'arte italiana e i suoi protagonisti, in un viaggio che parte dal neoclassicismo di Andrea Appiani e approda al simbolismo di Giorgio Kienerk, di cui e' esposto il grande trittico (Il dolore, Il silenzio, Il piacere) ultimato nel 1900. Il modello, racconta Susanna Zatti - che della rassegna e' anche curatrice insieme con  Fernando Mazzocca - e' stato un po' quello della grande mostra sull'800 allestita tre anni fa a Roma alle Scuderie del Quirinale, curata appunto da Mazzocca. Qui le dimensioni sono per forza di cose piu'' ridotte (tutta l'organizzazione , compresa la tappa italiana a Pavia che fara' in seguito la mostra e' costata 390 mila euro coperte da comune, fondazione Pavia citta' internazionale dei saperi, fondazione Banca del Monte di Lombardia, Museo statale Ermitage in collaborazione con la fondazione Ermitage Italia) ma molti dei capolavori esposti a Roma sono arrivati anche a San Pietroburgo, come il bellissimo Canto di uno stornello di Silvestro Lega o come la Venere che scherza con due colombe di Hayez. Di Giovanni Fattori c'e' la piccola, delicata, marina La Rotonda di Palmieri, del 1866, di De Nittis un quadro 'italiano', La cena a Posillipo. A rappresentare la pittura sociale ''80 centesimi all'ora'', le mondine al lavoro nelle risaie di Angelo Morbelli, un quadro preziosissimo, antecedente al Quarto Stato di Pelizza da Volpedo, che viene da Vercelli (fondazione Museo Francesco Borgogna) ed e' stato assicurato per 2 milioni di euro. A raccontare il rapporto con la letteratura, compagna e contraltare alla veneziana di Hayez, la monaca di Monza ritratta da Molteni. Non mancano un Giuseppe Verdi ritratto da Boldini e un impettito Giuseppe Garibaldi visto da Carlo Sara. ''Prima che un evento, un progetto scientifico'', puntualizza orgoglioso il giovanissimo sindaco di Pavia  Alessandro Cattaneo , pdl, che insieme alla mostra a San Pietroburgo ha voluto portare anche la musica dei Solisti di Pavia (si esibiranno domani nel piccolo spettacolare teatro dell'Ermitage) e pure le eccellenze dell'enogastrononia pavese. A dispetto della crisi, giura , il comune di Pavia non intende diminuire gli investimenti in cultura ''ancora di piu'' in un momento non semplice come questo -spiega - se i nostri territori scommettono sulla cultura alta possono contare su un ritorno importante''. Il console generale italiano a San pietroburgo,  Luigi Estero , e' d'accordo: ''da una mostra come questa- sottolinea- anche uno straordinario valore aggiunto nell'anno della cultura italiana in russia e della cultura russa in Italia''. I russi apprezzano: da Dubai, dov'e in missione, il direttore dell'Ermitage si dice certo che l'esposizione italiana ''attirera' l'attenzione del piu'' vasto pubblico permettendo di allargarne gli orizzonti culturali''.Organizzata con la collaborazione di Villaggio globale international, a febbraio la mostra tornera' a Pavia, allestita al Castello Visconteo fino al 18 marzo. E i rapporti con l'Ermitage, assicura il sindaco, proseguiranno.  
