#titolo Crociere: comparto olandese entra a far parte di Clia - Crociere e Traghetti - Mare
  (ANSA) - GENOVA, 30 gen -   Cruise Lines International Association  ( CLIA ), l'associazione che rappresenta il comparto crocieristico mondiale, amplia il suo raggio di azione in Europa: con il nuovo nome di  CLIA Netherlands  entra a far parte dell'organizzazione il  Dutch Cruise Council  (Dcc), l'organismo olandese composto da 16 compagnie crocieristiche.     Sale così a dieci il numero di associazioni entrate a far parte di Clia, la sigla sotto la quale si riconoscono dallo scorso dicembre le diverse associazioni geografiche di riferimento. Lo annuncia la stessa associazione, precisando che entro l'anno nasceranno  Clia France  e  Clia Germany  mentre è allo studio la costituzione di altre associazioni del comparto crociere anche in Italia e in Spagna.      
 Oltre a comunicare il proprio sviluppo in Europa, CLIA ha anche annunciato cinque nuovi ingressi nella propria struttura di Management. Si tratta di  Robert Ashdown , nominato Segretario Generale di CLIA Europe, di  Barbara Muckermann , nominata Global Communications Advisor di CLIA,  Tomas Matesanz  nuovo Direttore della Comunicazione per CLIA Europe,  Didier Scaillet  Vice President dell'area Business Development,  Rob Griffiths , Direttore degli Affari Tecnici del Dipartimento tecnico e regolamentare di CLIA.(ANSA)  
