#titolo Inter multata per cori anti-Balotelli - Lombardia
     (ANSA) - MILANO, 26 FEB - Multa salata con diffida per
l'Inter che dovra' versare 50 mila euro a causa dei cori
razzisti intonati durante il derby dagli ultras contro Balotelli
e degli striscioni offensivi nei confronti dell'attaccante
rossonero bersagliato anche dai raggi laser. Lo ha deciso il
giudice sportivo che ha anche punito il Milan (ammenda di
diecimila euro) per l'esposizione di alcuni striscioni contro un
un giocatore dell'Inter e i suoi tifosi.
