#titolo Porti: Autorita' scali sardi al Cruise shipping Miami - Autorit√† Portuali Sardegna - Mare
     (ANSA) - CAGLIARI, 25 FEB - Anche le due Autorita' portuali
isolane, Cagliari e Nord Sardegna, nel lungo elenco dei
partecipanti, oltre novecento, alla Cruise shipping Miami in
programma al Miami beach convention center in Florida dall'11 al
14 marzo. Un'occasione per mettere a punto le strategie nel
settore crociere dei quattro principali scali marittimi della
Sardegna.    Da quasi trent'anni, infatti, la Fiera e' diventata
un'importante vetrina e opportunita' di incontro soprattutto per
piazzare pacchetti turistici anche per i prossimi anni:
impossibile ormai non partecipare per non restar fuori dal giro
che conta. L'Authority del capoluogo per la prima volta si
presenta con il nuovo progetto del Molo Rinascita affidato a una
srl, la Cagliari cruise port, per il lancio dell'home port. Una
Fiera come quella di Miami e' l'occasione ideale per spiegare
che da Cagliari le crociere possono anche partire, con tutto
quello che questo significherebbe per l'economia della citta'.    Anche Olbia, Golfo Aranci e Porto Torres, dopo i buoni dati
del 2012, puntano a confermare ed a rafforzare la loro posizione
nel settore crociere. (ANSA).
