#titolo Nautica: Meeting Argentario per promuovere mare di Maremma - Nautica e Sport - Mare
  (ANSA) - GENOVA, 28 FEB - La Camera di Commercio di Grosseto ed il Golf Club Argentario insieme alla Lavoratori del Mare , organizzano, nello splendido scenario dell'Argentario Resort Golf & SPA del Monte Argentario per il 3 e 4 Marzo 2013, il primo Meeting per la promozione del loro mare, delle isole a loro vicine e della Maremma. Ospiti del convegno grandi operatori nazionali ed internazionali del charter, le più grandi agenzie italiane di servizi alla nautica, la grande stampa specializzata del settore, nazionale e locale. Dopo una verifica nei siti degli operatori internazionali del Charter, il Management della Lavoratori del Mare si è reso conto che l'Argentario e la Maremma non sono quasi mai menzionati e proposti come luoghi da visitare. Il Meeting intende essere una prima risposta a questa carenza. 
Previsti gli interventi del presidente della Camera di Commercio di Grosseto, Gianni Lamioni, del presidente della Provincia, Leonardo Marras e del sindaco di Monte Argentario, Arturo Cerulli.(ANSA).  
