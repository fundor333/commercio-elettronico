#titolo Pac 2000A Conad solida nella crisi,+8,5% fatturato - Distribuzione - Terra&Gusto
  (ANSA)Â  - La crisi economica attanaglia anche la grande distribuzione organizzata (Gdo) ma per Conad, catena della distribuzione moderna attiva al Centro Sud attraverso la cooperativa Pac 2000A, il fatturato 2012, pari a 2,4 miliardi di euro, registra una crescita dell'8,5 rispetto al 2011. ''Alla soglia dei 40 anni di attivita' siamo la prima cooperativa del Centro Sud -  ha detto il direttore generale Pac 2000A Danilo Toppetti - leader di mercato in Umbria, Lazio, Calabria e seconda insegna in Campania. Il 2012 per noi e' stato di crescita qualitativa e di penetrazione nei mercati''. 
La cooperativa opera con una rete stazionaria di 1.185 punti vendita, un numero costante tra ipermercati Lecrerc Conad, punti vendita Conad, Margherita e discount Todis che pero' vede aumentare la superficie complessiva di quasi 400mila metri quadri (+8,2 per cento rispetto al 2011). In tempi di crisi, rilevanti e' l'aumento occupazionale: gli addetti hanno raggiunto quota 13.472 (+2,7% sul 2011), dei quali nel Lazio 5.495.  
Le vendite, ha poi sottolineato Toppetti, sono cresciute dell'1,36% rispetto al 2011 e l'incidenza delle promozioni e' salita del 33%, ''a testimonianza che siamo percepiti come poli di convenienza.  
Nel 2012 - ha precisato il direttore generale - sono state 51 le attivita' promozionali''. Per favorire i cosiddetti consumi a Km0, gli acquisti di prossimita', e radicarsi sul territorio, lo scorso anno Pac 2000A ha sottoscritto accordi con 1940 fornitori locali di merci e servizi che hanno sviluppato un fatturato di 966 milioni di euro.(ANSA).  
