#titolo Acqua: Bortoni, bene primario - Acqua: Top News - Ambiente&Energia
  - ''Credo che l'acqua sia ancora piu' importante dell'energia, perche' e' un bene piu' che primario per la vita dei cittadini''. Lo ha detto il Presidente dell'Autorita' per l'energia Guido Bortoni nel suo intervento alla trasmissione 'Incontri' su Radio 24. ''L'acqua e' un servizio che non ha elementi di mercato e concorrenza, in quanto la risorsa acqua e' fornita dalla natura. Quello che va garantito dal punto di vista tecnico-economico - ha sottolineato Bortoni - e' l'infrastrutturazione, il modo di trasportare l'acqua dai bacini in cui viene a trovarsi, anche in termini di qualita' e servizio, direttamente al consumatore. Tutta questa parte, cui la natura ovviamente non provvede e che viene posta in essere dall'uomo, e' la parte che noi regoliamo'' ha concluso il Presidente dell'Authority.  
Queste tematiche saranno al centro della Conferenza nazionale sulla regolazione dei servizi idrici organizzata dall'Autorita' il 3 dicembre a Milano.  
