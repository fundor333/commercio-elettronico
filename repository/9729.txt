#titolo Grillo, la storia ha inizio - Politica
     (ANSA) - ROMA, 15 MAR - "M5S in Parlamento: la storia ha
inizio". Beppe Grillo lancia con queste parole dalle pagine del
suo blog una diretta streaming sulla web tv La Cosa, per
accompagnare deputati e senatori del Movimento nel loro primo
giorno di lavori in Aula. Una diretta video da piazza Colonna
per salutare alcuni degli eletti prima dell'ingresso a
Montecitorio e Palazzo Madama. Intanto dalle prime ore di questa
mattina i 5 Stelle dai loro profili Facebook e Twitter celebrano
con messaggi e foto il debutto.
