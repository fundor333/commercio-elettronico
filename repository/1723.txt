#titolo Smog attacca esercito terracotta Cina - Rifiuti & Inquinamento - Ambiente&Energia
  SHANGHAI - L'inquinamento colpisce anche l'esercito di terracotta di Xi'an. Secondo quanto riferisce il China Daily, alcuni scienziati hanno rilevato che l'aria che circola nell'ambiente in cui si trovano le statue dei famosi guerrieri (rinvenute negli anni '70 a Xi'an, nella provincia dello Shaanxi), a lungo andare potrebbe danneggiarle. 
Gu Zhaolin, professore dell'Universita' Jiaotong di Xi'an, insieme a un gruppo di altri esperti, ha pubblicato un documento su una importante rivista sull'ambiente la scienza e la tecnologia, nel quale ha illustrato i risultati di un progetto di ricerca sponsorizzato dal Ministero di Scienza e Tecnologia. 
Gu ha spiegato che si tratterebbe di un sistema capace di proteggere le antichissime e preziose statue di Xi'an preservandole dal decadimento dovuto all'aria inquinata. 
''Avete presente quando si va nei supermercati e ci sono dei frigoriferi senza coperchio? - ha spiegato il professor Gu - la ragione per cui la temperatura in quei frigoriferi e' piu' bassa che fuori nonostante l'assenza di copertura e' la presenza di una specie di tenda d'aria, che non si puo' vedere ma che esiste, per prevenire lo scambio di aria calda e fredda. Questa sorta di tenda e' come una barriera, come se fosse un muro di vetro. Se venisse messa anche a protezione delle statue dei guerrieri di Xi'an potrebbe impedire fino al 90% degli agenti inquinanti di attaccare i reperti archeologici, preservandoli''.  
