#titolo Chevrolet, al via prevendita in Italia suv compatto Trax - Prove  e Novit√† - Motori
  ROMA - In attesa di vederlo sullo stand del prossimo salone di Ginevra, e' partita oggi in Italia la prevendita del suv compatto Chevrolet Trax. Il modello sara' in vendita da 19.150 euro, chiavi in mano, IPT esclusa e sara' disponibile presso la rete dei concessionari a partire dal prossimo mese di maggio. 
Offerto in tre allestimenti, Trax - precisa una nota - avra' equipaggiamenti di serie completi. Gli interni sono versatili grazie al sedile passeggero anteriore abbattibile a filo del piano di carico, che consente di trasportare oggetti lunghi fino a 2,3 metri. Disponibile a bordo anche la presa da 230V per ricaricare laptop e altri dispositivi elettronici senza bisogno di utilizzare un adattatore. La sicurezza e' garantita da 6 airbag (anteriori, laterali e a tendina), sistema StabiliTrak per il controllo elettronico della stabilita', sistema frenante antibloccaggio, sistema ISOFX per seggiolino bambini e Cruise Control con limitatore di velocita'. 
Climatizzatore manuale, cerchi in lega da 16'', sensori di parcheggio posteriori, volante regolabile in altezza e profondita' con controlli audio, cellulare e Bluetooth, e radio con lettore CD e prese USB e Aux-In - per collegare iPod, smartphone e altri dispositivi elettronici - completano gli equipaggiamenti di serie. 
L'allestimento di partenza LS e' offerto con motore 1.6L benzina Start&Stop, cambio manuale e trazione anteriore. La versione LT si arricchisce con cerchi in lega da 18'', sedili con inserti in pelle, volante in pelle e retrocamera di parcheggio. Completa la gamma Trax, la versione LTZ che vanta tra le altre cose anche sedili in pelle e tetto apribile elettrico. Sulle versioni LT ed LTZ e' di serie la tecnologia di infotainment Chevrolet MyLink: disponibili sotto al cofano il turbo benzina 1.4L da 140 cv (103 kW), e il diesel 1.7L da 130 cv (96 kW). Sara' possibile inoltre scegliere tra versioni a trazione anteriore (FWD) e integrale (AWD). La motorizzazione diesel e' disponibile anche con cambio automatico. Tutti i modelli con cambio manuale saranno dotati di tecnologia Start/Stop.  
