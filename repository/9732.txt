#titolo Brucia barca lago torinese, c'e' dolo - Piemonte
     (ANSA) - CHIVASSO, 17 MAR - Un incendio, probabilmente di
origine dolosa, ha distrutto la scorsa notte il barcone
ecologico della Provincia di Torino in uso al Parco Naturale del
Lago di Candia Canavese. Il natante era attraccato presso
l'imbarcadero, nella zona della sede dell'Ente Parco. L'incendio
e' stato domato dai vigili del fuoco. Indagini sono in corso da
parte dei carabinieri della Compagnia di Chivasso.
