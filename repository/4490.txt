#titolo Levine, centro Rimed tra i tre migliori di Europa - Sanit√† - Salute e Benessere
  PALERMO - ''Il centro di Carini sara' focalizzato nella ricerca di nuovi vaccini e farmaci in grado di curare malattie come la febbre gialla, la Rabbia, l'Alzheimer e le varie forme di schizofrenia come il bipolarismo. Per questo sara' un centro di studi e ricerca assolutamente all'avanguardia''. Lo ha detto Arthur S.Levine, direttore scientifico del Rimed, intervenendo alla presentazione del nuovo centro che sorgera' a Carini. 
''Il centro vantera' una delle banche di dati clinici - ha aggiunto - tra le piu' ricche e precise in Europa e questo lo piazzera' tra i tre 'hub' piu' importanti di studio e ricerca internazionali grazie anche ai laboratori molecolari di altissima tecnologia''. 
Tra i fiori all'occhiello del Centro per Levine ''spicca la biologia strutturale: la comprensione dell'architettura tridimensionale della macromolecola ha un valore fondamentale per lo studio della basi molecolari della patologie e la progettazione e l'analisi dell'attivita' dei farmaci''.     ''Da non sottovalutare l'attenzione che sara' dedicata alla medicina rigenerativa - ha precisato - e all'ingegneria dei tessuti: una branca della ricerca biomedica che promette di stimolare la rigenerazione di determinate popolazioni cellulare, di ripristinare le strutture e le funzioni di organi e tessuti malformati, danneggiati o degenerati''. 
Infine Levine sottolinea l'importanza anche delle attivita' del centro nel campo delle neuroscienze ''che saranno volte - ha concluso - allo studio dello sviluppo cerebrale e delle modalita' di degenerazione del sistema nervoso''.  
