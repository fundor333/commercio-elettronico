#titolo Porti: Monopoli, per il rilancio serve dragaggio dei fondali - Porti e Logistica - Mare
  (ANSA) - BARI, 14 MAR - Nel porto di Monopoli (Bari) e' sempre piu' urgente il dragaggio dei fondali. A chiedere che si rispetti quanto previsto nel piano triennale dell'Autorit√† Portuale e' Luciana Dormio, operatore portuale e titolare di una storica agenzia marittima presente a Monopoli. 
 ''I dragaggi sono indispensabili ed urgenti per consentire l'attracco di navi di maggiori dimensioni, comprese quelle cisterna. L'ultimo intervento di ampliamento del molo di tramontana e' reso - lamenta l'operatore portuale - pressoche' inutile dalla scarsa profondita' dei fondali''. Rassicurazioni sono arrivate dal presidente dell'Autorita' portuale del Levante, Francesco Mariani, che attende i finanziamenti del Pon trasporti per appaltare i lavori. (ANSA).  
