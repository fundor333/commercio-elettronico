#titolo Grillo: 'I missili non mandiamoli in Mali ma a Roma' - Politica
"Se proprio dobbiamo utilizzare i missili, mandiamoli al posto giusto: non in Mali ma a Roma". Lo ha detto il leader del Movimento 5 Stelle, Beppe Grillo, stasera a Trapani, fornendo le coordinate geografiche del Parlamento. 
 Chi va al governo durerà otto mesi. Il Movimento 5 Stelle funge da cuscinetto, se falliamo noi arrivano quelli con i bastoni. Noi facciamo discorsi, loro (quelli con i bastoni, ndr) no", ha aggiunto. 
 Grillo dal palco di Trapani si è scagliato contro le telecamere: "Siete qui a riprendere e poi mandate solo quello che volete; non riprendete me, ma la piazza: la questura dirà che siamo 235 e non 15.000". Poi, rivolto alla gente sui balconi ha gridato: "Collegatevi a Internet, stiamo trasmettendo in diretta. Non siamo noi che dobbiamo entrare in tv, siete voi che dovete uscire fuori dalle tv. Anche voi anziani, che la notte navigate in rete per cercare altro (risata), documentatevi attraverso Internet. Basta con canale 3, canale 5 e Retequattro".  
