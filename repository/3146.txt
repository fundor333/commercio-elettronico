#titolo Messi da record, 301 gol col Barcellona  - Calcio
E' l'uomo dei record Lionel Messi: l'ultimo in ordine di tempo lo ha siglato questa sera con la doppietta messa a segno contro il Granada con cui supera quota 300 gol con la maglia del Barcellona. Numeri da brividi per l'argentino, a segno da 14 partite di fila e che con i due gol segnati questa sera (in rimonta, il Barca era sotto 1-0 dopo il vantaggio di Ighalo), raggiunge quota 301 gol con la formazione catalana in 365 presenze.    Il simbolico gol numero 300 Messi lo segna al 5' della ripresa e vale il momentaneo 1-1: la 'pulce' raccoglie una corta respinta del portiere avversario su una conclusione dal limite di Fabregas. L'argentino, vincitore quest'anno del quarto Pallone d'oro di fila, supera poi se stesso al 28' della ripresa con il gol numero 301 che vale anche la vittoria della formazione catalana, prossima avversaria del Milan in Champions League. 
 Risultati della 24/a giornata della Liga 
 Real Sociedad-Levante 1-1 
Real Valladolid-Atletico Madrid 0-3 
Valencia-Real Mallorca 2-0  
Getafe-Celta Vigo 3-1 
Granada- Barcelona 1-2 
Malaga-Athletic Bilbao 1-0 
Osasuna-Real Zaragoza 1-0 
Sevilla-Deportivo Coruna 3-1 
Espanyol-Betis 1-0 
Real-Madrid-Vallecano 2-0 
 Testa della classifica 
Barcellona 65 
Athletico Madrid 53 
Real Madrid 49 
Malaga 42 
Valencia 40 
Real Sociedad e Vallecano 37 
Betis 46 
Levante 34 
Â   
