#titolo Fondo: Cdm, Therese Johaug vince 30 km - Altri Sport
     (ANSA) - OSLO, 17 MAR - Prima vittoria individuale della
stagione in Cdm per la fondista norvegese Therese Johaug, che
oggi ha vinto la 30Km a tecnica libera con partenza in linea di
Holmenkollen. Ha preceduto di 47'' la polacca Justyna Kowalczyk,
che di fatto ha gia' le mani sulla Coppa del Mondo assoluta
quando mancano 4 gare alla conclusione della stagione. Terza la
russa Yulia Tchekaleva a 52''. Dietro le italiane: Marina Piller
e' 14/a a 2'03'' e Debora Agreiter 20/a a 2'59''. Ritirata
Virginia De Martin Topranin.
