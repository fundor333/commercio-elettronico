#titolo Obama sul bus di Rosa Parks - Mondo
Il presidente degli Stati Uniti  Barack Obama si è seduto nello stesso autobus dove Rosa Parks, una nera, si rifiutò di cedere il suo posto a un bianco nel 1955, divenuto uno dei momenti storici del movimento per la lotta per i diritti civili negli Stati Uniti. Di passaggio a Dearborn, nel Michigan, il primo presidente nero degli Stati Uniti ne ha approfittato per entrare nello stesso bus dove fu pronunciato il 'gran rifiuto', nella città di Montgomery, nell'Alabama del sud. Il veicolo è in mostra nel museo Henry Ford, a Dearbon, dove Obama ha preso parte a una serie di riunioni per raccogliere fondi in vista delle presidenziali di novembre. Obama ha spiegato ai suoi collaboratori cosa ha provato nell'autobus: "Sono rimasto semplicemente seduto per un momento e ho riflettuto sul coraggio e sulla tenacia che fanno parte della nostra storia recente e che sono rappresentate a volte da persone sconosciute". Rosa Parks, il cui gesto seguito dall'arresto lanciò un movimento storico di boicottaggio dei bus di Montgomery da parte della comunità nera per ottenere la fine della segregazione razziale, dieci anni prima della promulgazione delle leggi sui diritti civili da parte del presidente Lyndon Johnson, è morta nel 2005 all'età di 92 anni  
