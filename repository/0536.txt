#titolo Strano acquisto al Cremlino: comprati 4800 topolini   - In Breve
Il corpo delle guardie preposte alla sicurezza delle piu' importanti autorita' dello Stato (Fso), a partire dal leader del Cremlino Putin, ha firmato un contratto per l'acquisto di 4.800 topolini bianchi e 40 ratti dello stesso colore, per un valore di 1,4 milioni di rubli, pari a 35 mila euro. E' quanto si legge su Zakupki.gov.ru, il sito on line che, per garantire la trasparenza della spesa pubblica, raccoglie tutte le richieste statali per la fornitura di lavori e materiale di vario genere e i contratti gia' firmati.    E spesso non mancano casi bizzarri o sospetti. A vincere lo strano appalto dei topi, che devono essere consegnati entro fine anno, e' stata la filiale del centro di ricerca per le tecnologie biomediche dell'Accademia delle scienze mediche. Ignoto l'uso che ne fara' l'Fso. Interrogativi e ironie si sprecano sulla blogosfera russa. Ma anche ipotesi: un blogger suggerisce che forse i topolini sono dati in pasto ai falchi ammaestrati usati per tener lontani dai tetti del Cremlino colombe e cornacchie.  
