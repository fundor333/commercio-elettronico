#titolo Denuncia il marito violento, arrestato - Toscana
     (ANSA) - FUCECCHIO (FIRENZE), 15 MAR - Botte alla moglie e
rapporti sessuali violenti da almeno cinque anni. E' l'accusa
per la quale i carabinieri hanno arrestato a Fucecchio un uomo
di 32 anni, albanese. I reati sono maltrattamenti in famiglia,
violenza sessuale e sequestro di persona. A denunciarlo e' stata
la donna. L'arresto e' scattato in esecuzione di un'ordinanza di
custodia cautelare emessa dal gip di Firenze sulla base delle
indagini dei militari.
