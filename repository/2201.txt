#titolo Celentano a Grillo, non ti ferma piu' nessuno  - Speciale Amministrative 2012
ROMA - "L'idea di infiltrarti tra i perdenti è stata la tua carta vincente! Ormai non ti ferma più nessuno!": è il pronostico, riferito a Beppe Grillo, di Adriano Celentano, che in un post sul suo blog, intitolato 'L'infiltratò, prende posizione sul risultato dei ballottaggi. "Che stanchezza!!! E' più forte di loro, quando i politici perdono non ce la fanno a essere obiettivi fino in fondo", scrive Celentano. "A loro piacerebbe tanto essere obiettivi, ma non ce la fanno. E così si perdono in banalità del tipo: 'il dato piu' sorprendente non è tanto la vittoria di Grillo quanto il fatto che gli altri partiti abbiano persò, dicevano ieri da Gad Lerner quel ciellino di nome Amicone (che non ha niente a che vedere con 'l'amicizià) e Giorgio Gori. Bisogna ammettere che al mondo politico non sfugge niente.  
 Improvvisamente si accorgono che, se la maggior parte dei partiti ha perso, è perché evidentemente fra di loro serpeggiava un VINCITORE. Infatti se analizziamo bene le cose con attenzione, non possiamo non scoprire che se Grillo ha vinto è perché tutti gli altri hanno perso. Bravo Grillo!!! L'idea di infiltrarti fra i perdenti è stata la tua carta vincente! Ormai non ti ferma più nessuno! Le tue CINQUE STELLE - conclude il Molleggiato - illumineranno l'intero PAESE, la cui scia luminosa aprirà la nascita di una nuova politica che attraverserà l'Europa".  
