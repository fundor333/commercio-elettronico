#titolo Ladra e latitante, 'tradita' dall'amore - Toscana
     (ANSA) - LUCCA, 18 MAR - Era latitante e l'ha tradita la voglia
di rivedere l'amato. I carabinieri hanno arrestato una
quarantaseienne sulla quale pendeva un'ordinanza di custodia
cautelare in carcere. E' accusata di aver derubato i clienti di
alcuni negozi e di aver truffato degli anziani ai quali ha fatto
da badante. Secondo i militari, la donna avrebbe compiuto otto
colpi dal 2010 al 2013. Nella lista anche una truffa in banca da
3.000 euro. E' stata bloccata quando si e' presentata a casa dal
fidanzato, a Lucca.
