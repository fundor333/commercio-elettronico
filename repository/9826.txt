#titolo Influenza:pediatra, ora lotta contro tempo per vaccinazioni - Speciali ed Eventi - Salute e Benessere
  ROMA - ''Finora le condizioni climatiche sono state indulgenti e cosi' il previsto picco influenzale e' stato posticipato di qualche settimana ma ora dobbiamo ingaggiare una vera e propria corsa contro il tempo per evitare che il virus influenzale colpisca quest'anno milioni di persone in maniera massiva. A cominciare dalle categorie a rischio: gli anziani, i pazienti cronici e, tra essi, soprattutto i bambini''. Lo dice il professor Alberto Villani, responsabile della Pediatria e delle malattie infettive dell'Ospedale Pediatrico Bambino Gesu'. 
   
  ''E' necessario  - sottolinea Villani - uno sforzo da parte di tutti per garantire che la rete di distribuzione e la logistica funzionino a perfezione per arrivare il piu' possibile pronti all'appuntamento di lunedi' con l'avvio della campagna antinfluenzale. Ed e' altrettanto fondamentale superare, grazie alla corretta informazione, quel po' di diffidenza indotta nella popolazione dagli episodi di queste settimane''. 
   
  ''Quanto accaduto in questi giorni con il sequestro di alcuni lotti di vaccino - conclude Villani - e' l'ennesima dimostrazione di come il sistema di controllo e tutela sia in Italia attento e rigoroso, il che consente di garantire la sicurezza dei cittadini.  Quanto accaduto con il vaccino antiinfluenzale conferma l'attenzione e l'efficacia dei controlli che e' tale da non consentire l'uso di prodotti che non siano tecnicamente perfetti e sicuri''.  
