#titolo Moleskine: parte Ipo, in Borsa 3 aprile - Economia
     (ANSA) - MILANO, 18 MAR - I taccuini neri Moleskine a un passo
da Piazza Affari. E' partita questa mattina l'offerta da mezzo
miliardo di euro che porterà la società delle agendine amate
dagli artisti come Hemingway e Picasso in Borsa. Lo sbarco sul
segmento Star di Borsa Italiana è atteso il 3 aprile mentre nel
corso della settimana i vertici del gruppo voleranno tra Londra
e gli Stati Uniti per promuovere l'operazione tra gli
investitori.
