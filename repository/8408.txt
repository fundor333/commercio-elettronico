#titolo Acqua: Federutility ed Expo, risorsa entra in fiera mondiale - Acqua: Top News - Ambiente&Energia
     (ANSA) - ROMA, 12 OTT - L'acqua entra nei temi dell'Expo
2015, prima come risorsa per dissetare (anche i 20 milioni
visitatori previsti) e poi per un legame con i gestori idrici
nazionali ed internazionali che portera' gli operatori alla
Fiera internazionale. A suggellarlo due accordi siglati
dall'amministratore delegato di Expo, Giuseppe Sala, e da
Federutility (la Federazione che riunisce tutte le imprese dei
servizi idrici) e le aziende pubbliche del servizio idrico
milanese, Cap Holding, Metropolitana Milanese e Amiacque, nel
corso del convegno 'Milano citt√† d'acqua e di terra' nell&#8217;ambito
dell&#8217;International participants meeting.    L'incontro e' il primo dei passaggi con cui le aziende del
servizio idrico si impegnano operativamente al fianco di Expo,
affinche' i temi dell&#8217;acqua, della sua gestione sostenibile,
della valorizzazione, della qualita' e della cooperazione
internazionale, diventino centrali all'interno dell'esposizione
Universale.    Con il protocollo di intesa dell'area Metropolitana milanese,
si avvia l'installazione di almeno 50 punti di distribuzione di
acqua di rete, che contribuiranno a dissetare 130.000 visitatori
al giorno nei giorni normali e 245.000 persone nei giorni di
picco. Come previsione ci si aspetta 10 milioni di litri
d'acqua, senza tener conto di un aumento dei consumi in estate. Con l'intesa tra Expo e Federutility si pongono le basi di una
partecipazione incrociata con il Festival dell'acqua, la
manifestazione biennale che raccoglie operatori da tutto il
mondo e a ottobre 2013 si svolgera' a Salerno e nel 2015
approdera' a Milano nell'ambito dell'Expo. L'obiettivo e' quello
di raccogliere in Expo partecipazioni e accordi con aziende
nazionali e internazionali del settore idrico, con associazioni
europee e mondiali dell'acqua per affrontare nel 2015 il tema
dell'equilibrio e della garanzia dell'accesso alle risorse
idriche del Pianeta. (ANSA).
