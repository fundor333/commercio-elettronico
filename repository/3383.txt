#titolo La vita dei merli di citta' influenzata da luci - Natura - Ambiente&Energia
  ROMA - Gli uccelli di citta', disturbati dall'inquinamento luminoso di case, strade e negozi, hanno i ritmi stagionali stravolti, con il ciclo riproduttivo che inizia prima. Lo rivela uno studio condotto presso il Max Planck Institute for Ornithology a Radolfzell, Germania, sul merlo (Turdus merula) e pubblicato sulla rivista Proceedings of the Royal Society B. 
Gli esperti hanno confrontato merli di citta' con merli di campagna e visto che i primi vanno incontro a uno sviluppo dell'apparato riproduttivo precoce, inoltre iniziano a cantare e fanno la muta precocemente. Insomma i loro ritmi stagionali e di accoppiamento sono stravolti. Poi i ricercatori hanno misurato la luce cui i merli di citta' sono esposti normalmente e rilevato che non si tratta di un'intensita' luminosa elevata. 
Cio' nonostante, quando si va a influenzare i merli rurali con quella stessa esigua quantita' di luce, anche questi tendono a riprodursi prima. Insomma i loro ritmi ne sono stravolti in modo impressionante. 
Questo e' solo un esempio di come lo stile di vita umano nelle citta' influenzi in modi per lo piu' sconosciuti la vita degli altri esseri viventi che abitano le nostre metropoli.  
