#titolo Diabete:esperto,rete diabetologica in fase smantellamento Chiuso o declassato 1/10 strutture per colpa dei tagli - Speciali ed Eventi - Salute e Benessere
  MILANO, 4 FEB - ''La rete diabetologica italiana, che ci invidiano anche all'estero ed offre un'assistenza piu' o meno capillare in tutto il territorio ai malati italiani, e' in fase di smantellamento''. A lanciare l'allarme e' stato Edoardo Mannucci, direttore dell'Agenzia di diabetologia dell'ospedale Careggi di Firenze, ad una conferenza a Milano su diabete e complicanze oculari.    ''Negli ultimi cinque anni - spiega - circa un decimo delle strutture o e' stato chiuso o declassato da struttura complessa a semplice, o da semplice ad aggregata in diverse regioni. In altre e' stato ridotto il personale o non viene piu' sostituito quando se ne va. Il rischio e' che tra 10 anni questa rete non esista piu' e ritornino complicanze del diabete che in questi anni eravamo riusciti a combattere o ridurre. E questo per colpa dei tagli alle risorse''.  
