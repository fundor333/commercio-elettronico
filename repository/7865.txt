#titolo Rubbia lancia comitato di sostegno  - Ricerca e Istituzioni - Scienza&Tecnica
  "Sono profondamente colpito da questo evento drammatico e desidero esprimere la mia solidarietà fraterna a Vittorio Silvestrini e a tutti i lavoratori della Città della Scienza". Così il Premio Nobel un messaggio di solidarietà al presidente della Città della Scienza, Vittorio Silvestrini, e a tutti i dipendenti. "Ho deciso quindi - aggiunge Rubbia - di lanciare oggi un comitato di sostegno per aiutare Vittorio Silvestrini e tutti gli abitanti della Città della Scienza che attraverso lo straordinario lavoro ivi svolto sono molto più numerosi dei suoi dipendenti il cui lavoro e impegno ammirevoli hanno varcato le mura che oggi non esistono più". Secondo Rubbia, "una città della scienza per definizione non ha limiti e non ha frontiere, il pensiero scientifico è un pensiero di apertura e di progresso ed è particolarmente in periodi di crisi e di debolezza che le risorse razionali e costruttive si devono mettere al servizio della società. Mi auguro che Vittorio Silvestrini mantenga il coraggio, l'entusiasmo e la lungimiranza che hanno caratterizzato il suo operato fino ad oggi e che dalle ceneri possa presto rinascere una nuova e più vigorosa realtà: è possibile che entro qualche anno la Città della Scienza - conclude Rubbia - risorga dalle ceneri : un grande movimento civile si può mobilitare intorno a questa importante sfida sulla via della conoscenza e del progresso". 
