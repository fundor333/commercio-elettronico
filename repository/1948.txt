#titolo In Italia il manga di Domo - Casi Editoriali
  Sbarca in Italia il manga di Domo (Edizioni BD, pp. 96 a colori - 6,00 euro), fenomenale mascotte dell'emittente televisiva giapponese NHK che, con cartoni animati e merchandising, ha conquistato tutto il mondo. 
 Divertente e completamente fuori di testa, Domo e' nato da un uovo ed e' la creatura piu' strana e tenera del pianeta! Con i suoi poco meno strani amici, partecipa attivamente ai programmi tv, costringe tutti a diventare protagonisti dei suoi giochi, si impegna in bizzarre sfide contro i videogames e si lancia in rovinose gare di velocita', deciso a trasformarsi in tutto cio' che vede in televisione: samurai, cuoco o guerriero ninja. Nato come mascotte del canale televisivo NHK, Domo ha prima conquistato il Giappone per poi diventare un fenomeno pop internazionale, con la serie di ventisei episodi animati trasmessa anche in Italia, e che ha trovato successo nel web, grazie a video, siti e forum, e negli Usa. Volute da Tsuneo Goda, creatore di Domo, queste storie a fumetti racchiudono follia, umorismo e scherzi, gli elementi principali che accompagnano Domo nelle piccole cose della vita.  
