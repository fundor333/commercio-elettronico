#titolo Porti: Burlando, piattaforma Vado fara' decollare economia - Porti e Logistica - Mare
  (ANSA) - SAVONA, 14 FEB - "A Vado Ligure sorgera' una piattaforma di primaria importanza, un'infrastruttura che consentira' al sistema portuale savonese di conquistare un posto di tutto rispetto tra i grandi porti commerciali del mondo'': lo ha detto il presidente della Regione Liguria, Claudio Burlando, che ha partecipato oggi a Savona al seminario sulla Logistica Portuale organizzato da LegaCoop.     "Il caso Maersk e' sostanzialmente a posto. Attualmente sono in corso le ultime procedure per ottenere il finanziamento totale dell'opera -ha aggiunto -. I lavori procedono secondo il programma ma occorre ancora un po' di tempo per vedere la sua realizzazione. Credo tuttavia che questa sara' un'opera che consentira' di creare occupazione e un buon volano economico per tutto il territorio". (ANSA)  
