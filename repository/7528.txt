#titolo Cresce l'export altoatesino - Trentino-Alto Adige/Suedtirol
     (ANSA) - BOLZANO, 13 MAR - Dopo la continua flessione
registrata nei primi tre trimestri del 2012, l'export
altoatesino ha invertito la tendenza negli ultimi tre mesi
dell'anno (piu' 12,5% rispetto al terzo trimestre) raggiungendo
il valore piu' alto degli ultimi anni, pari a 987,4 milioni di
euro. Lo riferisce l'Astat. Il 2012 si e' cosi' chiuso con una
lieve crescita dello 0,5% rispetto all'anno precedente e con il
superamento, in valore assoluto, di quota 3,6 miliardi di euro.
