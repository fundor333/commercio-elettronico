#titolo La nascita della Telespazio - Dossier - Scienza&Tecnica
  Nata il 18 ottobre 1961 grazie al presidente della Italcable, Carlo Enrico Martinato, e dell’amministratore delegato della Rai, Marcello Rodinò di Miglione, la la tele spazio è nata per partecipare alla sperimentazione di nuove forme di telecomunicazioni attraverso i satelliti. 
L’Italia è entrata così ufficialmente - con Stati Uniti, Russia, Francia e Gran Bretagna - nel ristretto gruppo dei ‘partecipanti attivi’ alle nuove trasmissioni spaziali.  
Dai primi mesi del 1962, con l’installazione di una prima antenna nella piana del Fucino, gli ingegneri e tecnici di Telespazio, guidati da Piero Fanti, sono stati impegnati giorno e notte nella fase pionieristica delle attività. Attraverso i satelliti Telstar e Relay-1 si sono realizzate le prime ricezioni e, dal ’64, le prime trasmissioni di voci e immagini tra le due sponde dell’Atlantico. In pochi mesi dalla fase sperimentale si è passati all’avvio dei servizi commerciali, con il lancio nel 1965 di Early Bird di Intelsat.  
