#titolo Editoria: Blue Liguria, focus su turismo crocieristico - Libri - Mare
  (ANSA) - Genova, 1 mar - Presente e futuro del turismo crocieristico dopo il disastro della Costa Concordia al Giglio l'incidente della Costa Allegra al alle Seychelles: questo il tema al centro dell'ultimo numero di Blue Liguria. La rivista, edita da Sagep in italiano ed in inglese, si sofferma sulle eccellenze liguri della navigazione, a partire dai primi ad infilarsi nel relitto della nave naufragata, gli incursori del Comsubin del Varignano (La Spezia), un corpo speciale votato alle missioni estreme a cui dedica un servizio che illustra anche i durissimi criteri di selezione. 
Ma nella regione esistono molti presidi che concorrono alla sicurezza e all'innovazione della navigazione in Italia e nel mondo: dal Distretto delle tecnologie marine della Spezia che progetta navi "unmanned", cioè senza l'uomo a guidarle, e che sfornerà tra due anni i prototipi, al Rina, l'antico Registro Navale Italiano, nato a Genova nel 1861 e oggi multinazionale che opera in molti settori e che lavora per la realizzazione di navi ecosostenibili, Fincantieri e l'Istituto Idrografico della Marina, altra realtà genovese, che effettua studi e ricerche per la sicurezza navale e che con il suo mareografo segna il punto zero della rete altimetrica nazionale. ANSA)  
