#titolo Il 'sorpasso' dei Paesi emergenti - Biotech - Scienza&Tecnica
  Si trovano nei Paesi emergenti le pi√π estese colture geneticamente modificate, tanto che per la prima volta hanno superato quelle dei Paesi industrializzati. E' quanto emerge dal rapporto pubblicato oggi dal Servizio internazionale per l'acquisizione delle applicazioni nelle biotecnologie per l'agricoltura (Isaaa). 
Dopo il pareggio dello scorso anno, che vedeva le colture biotech divise al 50% fra Nord e Sud del mondo, e' avvenuto il sorpasso dei Paesi emergenti, che nell'arco di un anno si sono attestati sul 52% delle coltivazioni. Non era mai accaduto nulla del genere da quando sono state introdotte le prime colture di questo tipo, circa 20 anni fa. Ed e' accaduto contro ogni aspettativa: ''e' un dato che contraddice tutte le predizioni fatte negli anni '90'', osserva uno degli autori del rapporto, Clive James. ''Prima che entrassero in commercio le prime colture biotech - spiega - alcuni esperti dichiararono che le queste sarebbero state accettare solo nei Paesi industrializzati e che non sarebbero mai state adottate nei Paesi emergenti''. 
Il rapporto calcola inoltre che in 20 anni le superfici coltivate con piante biotech sono aumentate di 100 volte, raggiungendo complessivamente 170,3 milioni di ettari contro 1,7 milioni di ettari del 1996, anno in cui sono state commercializzate le prime piante geneticamente modificate. Dal 1996 al 2011, inoltre, la produzione mondiale ha acquisito un valore di 98,2 miliardi di dollari, ha evitato l'uso di 473 milioni di chilogrammi di pesticidi e contribuito ad alleviare la poverta' di 15 milioni di piccoli coltivatori, per un totale di 50 milioni di abitanti delle aree piu' povere del mondo. 
Al primo posto nel mondo per la crescita nelle coltivazioni gm c'e' il Brasile, che nel 2012 ha registrato un aumento del 21% rispetto all'anno precedente, per un totale di 36,6 milioni di ettari coltivati. Segue l'Argentina, con 23,9 milioni di ettari. Ci sono anche nuovi Paesi che per la prima volta si sono affacciati alle coltivazioni gm, come il Sudan e Cuba, che hanno inaugurato i primi campi nel 2012. In Africa diventano cosi'  quattro i Paesi che hanno coltivazione gm: il Sudan si e' infatti aggiunto a Sudafrica, Burkina Faso ed Egitto. 
In Europa sono cinque i Paesi che hanno coltivazione gm e la Spagna e' al primo posto (con oltre 116.000 ettari nel 2012), seguita da Portogallo, Repubblica ceca, Slovacchia e Romania. Complessivamente le colture di mais gm in Europa occupano 129.071 ettari (il 13% in piu' dal 2011). Un risultato che gli esperti attribuiscono ai processi regolatori, che ''non consentono ai coltivatori l'accesso a queste tecnologie, che altrove stanno diventando uno standard''.  
