#titolo Viabilita': domani chiusura raccordo Villesse-Gorizia - Autovie Venete
     (ANSA) - PALMANOVA (UDINE), 15 MAR - Sabato 16 restera'
chiuso per cinque ore il raccordo Villesse Gorizia (A34) nel
tratto compreso fra la rotatoria di Sant'Andrea e lo svincolo di
Farra in direzione Villesse per interventi di manutenzione
dell'asfalto. I lavori si svolgeranno fra le 12.00 e le 17.00 e
in questa fascia oraria i veicoli provenienti da Gorizia e
diretti verso Villesse, dopo la rotonda di Sant'Andrea saranno
deviati sulla viabilita' ordinaria e potranno rientrare sul
raccordo dallo svincolo di Farra.    Sempre sabato 16 marzo, in orario diurno,  per la
sostituzione dei guard-rail centrali e laterali, in piu' punti
della A4, saranno chiuse in alternanza e per qualche centinaio
di metri, le corsie di marcia o di sorpasso. (ANSA).
