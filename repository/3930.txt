#titolo Pezzo di gamba emerge da Arno nel Pisano - Cronaca
     (ANSA) - PISA, 17 MAR - Parte di una gamba in avanzato stato di
decomposizione e' stata ritrovata ieri in un canneto lungo
l'Arno a Calcinaia (Pisa). I resti umani, presumibilmente di
uomo, sono stati notati da un passante che ha chiamato i
carabinieri i quali li hanno inviati all'istituto di Medicina
legale di Pisa dove domani saranno esaminati. Secondo un'ipotesi
dei carabinieri, si tratterebbe di un pezzo di femore e di una
tibia con ancora una scarpa sportiva infilata. Si esaminano le
denunce di scomparsa.
