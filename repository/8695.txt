#titolo Cassano ancora papà, è nato Lionel - Calcio
MILANO - Nuovo fiocco azzurro in casa Cassano. La moglie del giocatore dell'Inter, Carolina Marcialis, ha dato alla luce in serata Lionel, nome scelto apposta dal papa' in onore ''del piu' grande giocatore di tutti i tempi, il mio idolo''. 
 Come fa sapere il sito del club nerazzurro, che fa complimenti ed auguri da parte di societa', giocatori e tifosi a tutta la famiglia, mamma e neonato stanno benissimo.    ''E' la seconda gioia piu' grande della mia vita, dopo la nascita del primo figlio (Christopher, nato nell'aprile 2011, ndr) - ha detto Antonio Cassano intervenendo a ''Undici'', su Mediaset Italia 2 -. L'ho chiamato Lionel in onore di quello che secondo me e' il piu' grande di tutti, il mio idolo. Spero calci come il padre, perche' come Messi e' impossibile. E' un po' di tempo che dicevo a Carolina che mi sarebbe piaciuto chiamarlo cosi': lei non voleva, ma all'ultimo mi ha fatto la sorpresa ed ha acconsentito alla mia richiesta''.  
