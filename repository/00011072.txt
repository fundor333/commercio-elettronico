#titolo Samsung:gioca d'anticipo a Barcellona, lancia Galaxy note 8.0  - Tecnologia e Internet
GALAXY NOTE 8.0, il tablet da 8 pollici dal design estremamente compatto ed ergonomico, è stato presentato a sorpresa da Samsung Electronics, un giorno in anticipo rispetto all'apertura ufficiale a Barcellona del Mobile World Congress. La novità, spiega l'azienda sudcoreana, "offre una nuova e ancor più semplice esperienza d'uso, grazie ad un avanzato multi-tasking che permette di gestire le diverse applicazioni anche durante le chiamate vocali. L'intelligente S-Pen consente inoltre di usufruire della comodità di poter scrivere e prendere appunti direttamente sul display". 
 GALAXY Note 8.0 sarà disponibile dal secondo trimestre 2013 in tutti i principali mercati a livello mondiale. "Nel 2010 abbiamo presentato il primo Samsung GALAXY Tab con schermo da 7 pollici che inaugurò un nuovo capitolo nella storia della telefonia mobile. 
 Oggi, tre anni più tardi, Samsung continua a far evolvere il settore, incontrando le richieste del consumatore moderno" ha detto JK Shin, presidente di IT & Mobile Communication Division di Samsung Electronics. Tra le funzioni innovative, l'opzione "Dual View" che divide in due parti lo schermo del dispositivo, offrendo la possibilità di gestire contemporaneamente più applicazioni, come ad esempio guardare un video e controllare la posta elettronica. La nuova generazione del Samsung S-Pen, inoltre, semplifica la scrittura e la gestione dei contenuti direttamente dal display e ben si interfaccia con S Note per creare, modificare, gestire e condividere i documenti di ogni giorno. 
 Inoltre è possibile impostare e ottimizzare la risoluzione dello schermo per leggere comodamente e senza affaticamento degli occhi un ebook o guardare un video in alta definizione. Infine sono pre-installati nuovi contenuti e servizi tra cui, ad esempio, il Video Hub per accedere a migliaia di film. "Nel 2010 abbiamo presentato il primo Samsung GALAXY Tab con schermo da 7 pollici che inaugurò un nuovo capitolo nella storia della telefonia mobile. Oggi, tre anni più tardi, Samsung continua a far evolvere il settore, incontrando le richieste del consumatore moderno," ha dichiarato JK Shin, President of the IT and Mobile Communication Division di Samsung Electronics.  
