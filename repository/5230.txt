#titolo Porti: Tripmare, due nuovi rimorchiatori in scalo Trieste - Porti e Logistica - Mare
  (ANSA) - TRIESTE, 22 FEB -  'Gladiator'  e  'Davide'  sono i nuovi rimorchiatori  Tripmare SpA , concessionaria del servizio di rimorchio nel porto di Trieste che assiste portacontenitori, petroliere, RO-RO e navi convenzionali, presentati oggi al Molo IV. I nuovi mezzi sono stati progettati e voluti dalla compagnia per rispondere all'aumento dei traffici, caratterizzato da navi più grandi e con stazze maggiori. 
 I due nuovi mezzi si aggiungono ai rimorchiatori Deneb, Vega, Uran, Altair, Taur, Spica e Rigel, portando la flotta di Tripmare a 10 unità, per un investimento di 50 milioni di Euro dalla fondazione della società, avvenuta nel 1994. Le nuove unità concentrano le più moderne caratteristiche di potenza, rispettivamente con 70 e 80 tonn. di tiro al palo, manovrabilità, grazie alla propulsione azimutale che consente un'elevatissima efficienza in manovra, e di capacità antincendio, con un potere estinguente di 2.700 tonn/ora. Hanno certificazioni escort class e rec oil class. 
"Grazie alla loro efficienza, i due mezzi contribuiranno all'abbassamento delle tariffe di rimorchio e al conseguente incentivo di ulteriori traffici",ha detto l'ad di Tripmare, Alberto Cattaruzza.(AN  
