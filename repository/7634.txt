#titolo Camorre:nuove accuse per figlio Sandokan - Campania
     (ANSA) - CASERTA, 14 MAR - Nuove accuse per Carmine
Schiavone, 30 anni, figlio del boss Francesco 'Sandokan'
Schiavone, ritenuto il reggente del clan dei Casalesi e detenuto
dal 21 gennaio scorso quando fu arrestato ad Aversa. 
  I carabinieri della Compagnia di Casal di Principe stanno
infatti notificando a 'Carminotto' e ad altri due indagati
un'ordinanza di custodia cautelare in carcere, emessa dal GIP di
Napoli su richiesta della DDA, per estorsione a un imprenditore
edile dell'agro aversano.(ANSA).
