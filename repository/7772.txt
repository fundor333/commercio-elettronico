#titolo Come mangiano le balene - Primopiano Ragazzi
  Grazie ai loro lunghi denti, chiamati fanoni, le balene sono in grado di filtrare l’acqua che attraversano e di catturare piccoli pesci ed altri esseri invertebrati marini. Il modo in cui lo fanno però non è ancora molto chiaro, perché studiarle negli enormi spazi in cui vivono è molto difficile per l’uomo. 
I biologi marini stanno studiando come la balena si procura il cibo perchè questo è fondamentale per comprendere la catena alimentare degli oceani. Le balene sono infatti predatori molto importanti all’interno dell'ambiente marino. 
Per ''inseguirle'' ricercatori dell'Istituto americano di scienze biologiche hanno applicato sulle baleme delle speciali ventose con sensori. In questo modo è stato possibile comprendere meglio gli spostamenti e le strategie che balene usano per catturare le loro prede. E' stato possibile, per esempio, capire quando acceleravano, si inclinavano o ruotavano su se stesse. 
I biologi hanno scoperto così che non tutte le balene mangiano allo stesso modo. Alcune mangiano continuamente filtrando l’acqua ma nuotando relativamente piano, altre risparmiano energia e fanno immersioni molto lunghe, anche più di 10 minuti, con il rischio di schivare prede in grado di fuggire. Le balenottere, delle quali fa parte il più grande animale sulla terra, la balenottera azzurra, cacciano invece a velocità superiore, con affondi tra gli abissi e catturando specie diverse: è un movimento molto faticoso, che impone loro di fermarsi di tanto in tanto per filtrare l’acqua accumulata nella grande bocca e di respirare più spesso.  
