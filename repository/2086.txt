#titolo Per il cervello parlare e' come dirigere una sinfonia - Sanit√† - Salute e Benessere
  Per il nostro cervello parlare e' come dirigere una sinfonia. Lo hanno verificato alcuni scienziati dell'universita' di San Francisco, che hanno scoperto la base neurologica del controllo motore del discorso, cioe' il complesso di attivita' coordinate delle regioni cerebrali che controllano labbra, mascella, lingua e larice quando parliamo. A spiegarlo e' uno studio pubblicato sulla rivista 'Nature'. 
''Parlare - spiega Edward Chang, coordinatore dello studio - e' probabilmente l'attivita' motoria piu' complessa che svolgiamo'', perche' richiede gli sforzi coordinati di numerosi 'articolatori' del tratto vocale (labbra, lingua, mascella e laringe). Finora agli scienziati non era chiaro come i loro singoli movimenti fossero coordinati in modo preciso dal cervello. Per capirlo hanno registrato l'attivita' elettrica direttamente dal cervello di tre persone sottoposte a intervento chirurgico cerebrale, e usato quest'informazione per determinare l'organizzazione spaziale della 'corteccia senso-motoria del discorso', che controlla labbra, lingua, mascella e laringe quando si parla. Cio' gli ha fornito la mappa delle parti del cervello che controllano le parti del tratto vocale. 
Dopo di che hanno applicato il metodo dell'analisi 'stato-spaziale' per osservare il complesso spaziale e gli schemi temporali dell'attivita' neuronale nella corteccia senso-motoria del discorso che si attiva quando si parla. Cio' ha rivelato una sorprendente sofisticatezza nel modo in cui funziona. Quest'area della corteccia ha una struttura gerarchica e ciclica che esercita un controllo simile a quello di sinfonia, preciso da spaccare il secondo, su lingua, mascella, laringe e labbra. Come una sinfonia conta infatti su tutti i musicisti per coordinare stacchi, percussioni o fiati per fare musica, cosi' parlare richiede l'azione ben ritmata di diverse regioni del cervello nella corteccia senso-motoria del discorso.  
