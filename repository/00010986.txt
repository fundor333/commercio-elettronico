#titolo Inedita Concept Nissan lanciata oggi allo Show di Parigi - Prove  e Novità - Motori
  PARIGI – L’innovazione e il design Nissan danno spettacolo nelle halles del Motor Show di Parigi, dove la casa giapponese esibisce un inedito approccio audace alla gamma con l’esposizione di nuove proposte che riflettono le intriganti prospettive per il futuro del marchio. La strategia di Nissan punta sull'innovazione e sulla volontà di continuare a introdurre nuove tecnologie. Un trend che ha fatto registrare il 25% in più nel 2011, rispetto al 2010. La linea di pensiero continua anche quest’anno. La crescita in Europa un altro 5% in più, su base annua, trainato dagli investimenti sui siti industriali in Spagna, Russia e Regno Unito, continua a sottolineare l'appeal della gamma, nonostante la crisi del mercato. Star della kermesse parigina è la concept TeRRA, innovativa Suv di bel design con trazione 4x4 e alimentata con celle a combustibile di idrogeno. Leader nel mercato della mobilità a zero emissioni, con la Leaf 100% elettrica, Nissan continua a dominare le vendite. Nei paesi più avanzati, come la Norvegia, sono state vendute 2000 Leaf negli ultimi 10 mesi. Ne grande nord ci sono giovani che hanno preso la patente con l’auto elettrica e non hanno mai guidato un’auto a carburanti fossili. Con la tecnologia dei motori "in-wheel", installati direttamente sulle ruote e alimentati dalle celle a combustibile, TeRRA si libera dalle costrizioni dei SUV convenzionali. All’interno TeRRA propone anche un nuovo display Hi-tech amovibile e portatile che diventa ‘electronic key’ in movimento e si estrae dalla sede, una volta messa l’auto al parcheggio, e si trasforma in una fonte di informazioni collegata al web, come un iPad. L’abitacolo della TeRRA è da vera auto di lusso, con ricche finiture in legno chiaro e acrilico decorato. Abbattuti i sedili posteriori, TeRRA offre un piano di carico perfettamente piano in cui trovano biciclette, carrozzine dei bambini, attrezzi sportivi e molto altro ancora. La trasmissione elettrica 4x4 a celle a combustibile è già pronta ad andare in produzione, con le celle a idrogeno poste sotto il bagagliaio. La potenza specifica di 2,5 kW/l è la più elevata mai realizzata è la più elevata mai realizzata e costa anche un sesto di quelle attuali perché Nissan è riuscita a ridurre del 25% l'uso dei metalli preziosi.  
