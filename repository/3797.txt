#titolo Solarexpo: Intesa Sanpaolo sostiene energie rinnovabili - Speciali ed Eventi - Ambiente&Energia
  Confermando il proprio supporto a Solarexpo, che chiude i battenti questa sera in Fiera a Verona, il Gruppo Intesa Sanpaolo, assieme a Leasint, ha ribadito il suo ruolo di attore di primo piano nel settore strategico delle energie pulite, a sostegno della diffusione di una piu' approfondita conoscenza del mondo delle rinnovabili e delle energie distribuite.     
 In occasione dell'edizione 2012 della rassegna fieristica, il colosso bancario ha presentato il nuovo portale Impres@ambiente, la prima iniziativa  nel panorama bancario italiano nata con l'obiettivo di creare sinergie tra la banca e le imprese che operano in ambito di sostenibilita' ambientale ed energie rinnovabili. Uno strumento per reperire informazioni, contatti ed idee su energie rinnovabili, tecnologie per l'ambiente, tutela dell'ambiente e sicurezza sul lavoro.  
