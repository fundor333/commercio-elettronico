#titolo Argentina, su web prendi a pugni polpo Paul - Mondiali Sudafrica
  (ANSA) - ROMA - ''Hai dubbi? Chiedi al polpo Paul, ti dara' una risposta a qualsiasi domanda''. E' l'applicazione lanciata sul web da un'azienda argentina ''1deas Inteligentes'' che intende cosi' sfruttare la notorieta' improvvisa conquistata dal polpo dell'acquario di Oberhausen che ha pronosticato la sconfitta dell'Argentina con la Germania.    Il 'gioco' e' semplice: si scrive una domanda, si aggiungono le due risposte possibili e a quel punto si interroga Paul. La figura di un polpo con una cappello verde e la bandiera della Germania di muove a destra e a sinistra fino a quando non sceglie dove posarsi: il responso e' dato.    L'ironia del semplicissimo software lascia spazio anche alla rabbia dei dei tifosi dell'albiceleste contro il polpo tedesco: chi vuole vendicarsi per il 4-0 rimediato contro Muller e compagni, puo' sfogarsi prendendo a pugni il polpo Paul. Un guantone rosso da pugilato si muove con il mouse e ad ogni click si stampa sul volto del povero Paul.    I commenti degli utenti sono divertiti. I dirigenti dell'azienda ''promettono'' la stessa precisione del Paul in carne e ventose: ''chiedetegli qualsiasi cosa, numeri della lotteria, fidanzate. Vi rispondera' sempre''.  
