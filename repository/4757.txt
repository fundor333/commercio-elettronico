#titolo Il mondo Wep, da 25 anni accompagna i giovani all'estero - In Viaggio
  Da 25 anni offre ai giovani di tutto il mondo la possibilita' di 'allargare i propri orizzonti' con un'esperienza di studio o di lavoro all'estero. Wep - World Educational Program - e' una organizzazione internazionale che promuove scambi culturali, lavorativi e linguistici per gli italiani che intendono recarsi all'estero e per gli stranieri che scelgono l'Italia come meta di studio o lavoro. 
   Nata in Belgio nel 1988, su iniziativa di tre studenti reduci da un soggiorno in America allo scopo di offrire ad altri ragazzi la possibilita' di vivere la stessa esperienza, la sua offerta formativa e' presente in oltre 40 Paesi di tutti e cinque i continenti. 
   Oltre alla sede storica di Bruxelles, oggi i suoi uffici sono presenti in Francia - a Lione e Parigi - a Melbourne, in Australia, e in Italia, a Torino, Milano, Roma e Oderzo (provincia di Treviso). Puo' contare su oltre trecento corrispondenti in tutto il mondo, oltre ad una fitta rete di coordinatori locali che copre l'Italia intera. 
   A differenza degli altri operatori del settore, si distingue per un approccio 'seriously friendly': lo staff Wep e' in grado di guidare i giovani, e le loro famiglie, nella scelta del percorso formativo piu' adatto e poi di assistere i ragazzi per tuta la durata del soggiorno. 
   Un servizio di emergenza, attivo 24 ore su 24 tutti i giorni, e' operativo nell'ufficio centrale del Paese ospitante che supporta gli studenti. Wep mette inoltre a disposizione delle famiglie un numero di telefono dedicato per rispondere prontamente a qualsiasi esigenza anche oltre l'orario di ufficio. 
 Info:  http://www.wep-italia.org  
