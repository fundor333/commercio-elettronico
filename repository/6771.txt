#titolo Auto, mercato Europa si stabilizzera' a meta' 2013 - Industria e Mercato - Motori
  ROMA - Il mercato europeo dell'auto potrebbe mostrare gia' dai prossimi mesi una significativa inversione di tendenza. 
L'associazione tedesca dei costruttori di auto, Verbandes der Automobilindustrie (VDA, ha diffuso una sua stima che prevede che il mercato continentale si stabilizzi a meta' dell'anno in corso.     Secondo il presidente di VDA, Matthias Wissmann, il giudizio negativo sulle vendite in gennaio nei diversi mercati nasce da dati parzialmente falsati in quanto i consuntivi sono stati confrontati con gli esuberanti volumi fatti registrare nei primi mesi del 2012. Per il 2013 Wissmann ha invece detto che ci si puo' attendere ''un' importante stabilizzazione a meta' dell'anno in tutta l'area euro''. 
Automotive News Europe, nel riportare le dichiarazioni di Wissmann, ricorda che in Germania le immatricolazioni sono scese in gennaio del 9%, dimostrando che anche la maggiore economia del continente non e' immune al clima di difficolta' diffuso in Europa. Secondo l'associazione tedesca degli importatori, VDIK, la previsione per il mercato tedesco nel 2013 e' di oltre 3 milioni di immatricolazioni. Nel 2012 la Germania aveva chiuso a 3,17 milioni di unita', con un calo del 2,9% rispetto all'anno precedente.  
