#titolo Salute:visite notturne al bagno riducono produttivita'lavoro - Medicina  - Salute e Benessere
     (ANSA) - MILANO, 18 MAR - Le visite notturne al bagno per
urinare rendono meno produttivi di giorno sul lavoro rispetto a
chi dorme facendo tutta una tirata. Il calo e' stimabile in un
-24% di produttivita'. E' quanto rileva uno studio presentato al
convegno dell'Associazione europea di urologia, come riporta il
quotidiano inglese 'The Independent'.    Nella ricerca e' stato chiesto a 385 uomini e 261 donne di
rispondere a domande sulla loro produttivita' al lavoro e
l'indebolimento della loro attivita', valutando l'impatto dei
problemi di salute sulla loro capacita' di lavorare e svolgere i
loro normali compiti. La notturia (cioe' la frequente diuresi
notturna) e' piu' frequente nelle donne incinte e negli anziani,
ed e' collegata ad un calo del 24% di rendimento sul lavoro,
piu' di quanto accade con l'asma e la broncopneumopatia
ostruttiva cronica. ''Questi dati mostrano - spiega Philip Van
Kerrebroeck, uno dei ricercatori - che la notturia influisce
negativamente sia sul sonno che sulle attivita' diurne. Il suo
impatto sul lavoro e' in linea con quello di molte altre
malattie croniche''. (ANSA).
