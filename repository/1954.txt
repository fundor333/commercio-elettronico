#titolo Stangata di punti patente ad Alba - Piemonte
     (ANSA) - ALBA (CUNEO), 12 MAR - Stangata di punti patente ad
Alba, in particolare nei quartieri Moretta e Mussotto dove i
cittadini si erano lamentati di sorpassi,gare di velocita',
piste ciclabili occupate da moto e auto. Risultato: in due
giorni i Carabinieri hanno elevato 42 contravvenzioni, ritirato
8 patenti, tagliato 220 punti. Tra le infrazioni multate il
telefonino alla guida, l'eccesso di velocita', l'uso di bevande
alcoliche da parte del conducente, modifiche ai veicoli per
poterne aumentare la potenza.
