#titolo PESCA: IACOLINO, SU NOVELLAME REGOLE EUROPEE INVIOLABILI - Pesca Sicilia
     (ANSA) - PALERMO, 12 FEB - ''L'apertura temporanea alla pesca
del novellame nei mari siciliani, ancorche' possa trovare
giustificazione nella grave e perdurante crisi della marineria
siciliana, e' vietata dalla legislazione europea. La Regione,
piuttosto che prevedere deroghe incompatibili con la
legislazione europea, dovrebbe prevedere misure compensative in
favore delle marinerie: fermo biologico, quote trasferibili,
caro carburante e pesca di frodo sono alcuni degli interventi
non piu' differibili''. Lo dice l'europarlamentare Salvatore
Iacolino, candidato al Senato di Grande Sud, n. 2 in Sicilia.    ''Nel quadro della nuova politica comune della pesca,
approvata la scorsa settimana a Strasburgo - prosegue - sono
stati definiti criteri innovativi e orientati al cambiamento,
per rendere il comparto ittico - in particolare quello siciliano
- piu' dinamico e competitivo nel conseguire l'obiettivo di
promuovere una pesca sostenibile dal punto di vista ambientale,
economico e sociale e favorire la riproduzione della fauna
marina''. 
   ''Abbiamo chiesto che il nuovo fondo europeo per gli affari
marittimi e la pesca (6,5 mld per il periodo 2014/20) -
sottolinea - mantenga alcuni strumenti di sostegno ai pescatori
colpiti dal fermo biologico (con indennizzi per predite
imputabili a calamita' naturali ed eventuali aumenti di
carburanti), aiutandoli a diversificare o a riconvertire la loro
attivita' e nuove risorse per l'ammodernamento delle flotte''.    ''Confidiamo che la Regione utilizzi in pieno i fondi europei
destinati al settore, a cominciare dai fondi della precedente
programmazione e non impiegati che darebbero ossigeno a un
comparto in preoccupante difficolta''', conclude. (ANSA).
