#titolo Spiagge chiuse per 'invasione' squali - Natura - Ambiente&Energia
  ROMA - Spiagge chiuse in Florida per l'''invasione'' degli squali. Migliaia di squali pinna nera e squali filatore stanno affollando le acque costiere dello stato americano durante la loro annuale migrazione verso nord. 
L'evento ha portato i funzionari delle contee di Broward e di Palm Beach a chiudere diverse spiagge del litorale per precauzione verso i bagnanti, nonostante i biologi marini affermino che ci sia uno scarso rischio di attacco verso l'uomo. 
''Gli squali presenti ora non sono predatori, almeno per quanto riguarda gli esseri umani'',  ha commentato Shari Tellman, del Florida Atlantic University's Elasmobranch Research Laboratory. 
L'equipe di ricerca, che ha monitorato le migrazioni degli squali per due anni, spiega che entro il prossimo mese gli esemplari arriveranno nelle calde acque al largo della Georgia e della Carolina, dove resteranno a vivere per i mesi estivi. 
''Scendono nel tardo autunno, quando inizia a fare piu' freddo ed in primavera si ''girano'' ed iniziano a tornare piu' a nord - ha spiegato Tellman.-  E 'il loro modello di migrazione annuale: sembra un fenomeno impressionante, ma e' parte del loro normale modo di agire''.  
