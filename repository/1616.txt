#titolo Antonio Pennacchi - Autori
  ROMA - Antonio Pennacchi e' nato a Latina il 26 gennaio 1950, figlio di coloni giunti dal Veneto per la bonifica dell'Agro pontino. Si dedica alla politica sin da giovanissimo, ma, a differenza dei suoi fratelli, che aderiscono tutti alle organizzazioni di sinistra, lui si iscrive al Msi. 
Espulso, aderisce ai marxisti-leninisti di Servire il popolo e partecipa alla contestazione del Sessantotto. 
Nel frattempo comincia a fare l'operaio all'Alcatel Cavi di Latina dove lavorerà per oltre quarant'anni.  Il suo romanzo di esordio, Mammut, riceve 55 rifiuti da 33 editori prima di essere pubblicato da Donzelli nel 1994. Nel 2003, con Mondadori, esce l'autobiografico 'Il fasciocomunista', il suo libro più famoso nonché di maggior successo e da cui e' stato tratto il film 'Mio fratello è figlio unico' con Riccardo Scamarcio e Elio Germano.  
