#titolo Ambulanza si scontra al semaforo, feriti - Toscana
     (ANSA) - FIRENZE, 17 MAR - Un'ambulanza in 'codice rosso', con
sopra un bimbo colpito da convulsioni, si e' scontrata alle 5
con un'auto a un semaforo di Firenze mentre andava al Meyer:
feriti, con traumi cranici vari, l'equipaggio, tra cui il
medico, la madre del piccolo paziente, lo stesso bambino, e
l'occupante dell'auto. I feriti non sarebbero gravi. Un'altra
ambulanza e' stata mandata sul posto per accompagnare subito il
bambino in ospedale. L'incidente e'stato tra viale Guidoni e via
Pionieri dell'Aviazione.
