#titolo Pesca: Wwf, in Ue storico successo per sostenibilita' mari - Ambiente e Pesca - Mare
   (ANSA) - ROMA, 6 FEB - Il via libera del Parlamento Ue alla riforma per varare una nuova politica comune della pesca è "la pietra angolare di una riforma che permetterà la ricostituzione degli stock ittici, oltre alla creazione di posti di lavoro e delle basi solide per una pesca sostenibile nell'Unione Europea, mettendo fine a 30 anni di cattiva gestione del mare e della pesca". Lo afferma il  Wwf Italia,  che definisce "un successo" la decisione presa oggi dall'Europarlamento. "Si tratta di un vero e proprio trionfo, soprattutto in questi tempi di crisi e nonostante la forte opposizione da parte dei politici che hanno seguito gli interessi dell'industria insostenibile", commenta Marco Costantini, responsabile Mare del Wwf. Dopo il questo voto, prosegue Costantini, "é chiaro che si tratta di una priorità politica dell'Ue dare stabilità a lungo termine alle comunità di pescatori, alle imprese del settore e all'ambiente marino da cui dipendono. Ora spetta ai ministri della pesca votare a favore di questo regolamento di base". (ANSA).   
