#titolo Karl-Friedrich Stracke nuovo presidente Magna Steyr Fahrzeug - I Protagonisti - Motori
  ROMA - Karl-Friedrich Stracke, 56 anni, sara' dal prossimo primo aprile il nuovo presidente di Magna Steyr Fahrzeugtechnik, la divisione del Gruppo Magna International Inc che, nello stabilimento austriaco di Graz, si occupa di produzione di veicoli conto terzi.     Stracke era stato CEO di Opel fino al luglio 2012, carica che aveva ricoperto per 15 mesi, per passare a non meglio identificati incarichi in General Motors, Gruppo in cui ha lavorato per 30 anni e dove, prima di diventare CEO Opel, aveva avuto come ultimo incarico la responsabilita' del GM Global Engineering.     Il manager, laureato in ingegneria e nato in Germania - ricorda Automotive News Europe - era entrato in Opel nel 1979 ricoprendo ruoli crescenti fino a diventare, tra il 1995 e il 1999, il responsabile della fabbrica di Bochum. Attualmente nello stabilimento della Magna Steyr Fahrzeugtechnik a Graz vengono fabbricate la Mini Countryman, la Mini Paceman, la Peugeot RCZ e la Mercedes Classe G, oltre alla scocca completa in alluminio della Mercedes SLS AMG.  
