#titolo Indesit: 24 giorni Cig per gli impiegati - Marche
     (ANSA) - FABRIANO (ANCONA), 14 MAR - Indesit mette in cassa
integrazione ordinaria per 24 giorni, un giorno a settimana da
aprile ad agosto, gli impiegati degli stabilimenti in Italia. Un
migliaio di persone, che avranno un taglio del 5%-8% in busta
paga. La misura e' stata annunciata oggi ai sindacati. L'azienda
e' sana e adeguatamente patrimonializzata, ha spiegato la
direzione, ma il calo di mercato degli elettrodomestici impone
una riduzione dei costi.
