#titolo Rapporto Ong bacchetta Ue, spreca miniera riciclaggio - Ambiente ed energia - ANSA Europa
  BRUXELLE - L'Unione europea ancora incenerisce o interra il 60% dei suoi rifiuti urbani, gettando via materiali preziosi come litio, cotone e alluminio, regolarmente importati dal mercato interno. Tonnellate di vestiti finiscono nella  spazzatura  ogni anno: 5,8 milioni. Di queste, tre quarti si getta in discarica o nell'inceneritore, mentre solo un quarto viene  riciclato  da imprese o va in beneficenza. A fare il punto e' l'ultimo rapporto di Friends of Earth Europe. 
   
 Se l'Europa vuole diventare veramente 'a rifiuti zero', accanto a target piu' elevati di riciclo Bruxelles deve definire anche target per il riuso e la prevenzione della  produzione di rifiuti .    Con il declino della produzione e nonostante elevati livelli di riciclo, ogni anno l'Ue importa quasi 15 milioni di tonnellate di bauxite e l'impiego di alluminio continua a crescere: dal 1980 al 2008 il consumo industriale e' passato da 14 kg a  22 kg pro capite . 
   
 Quanto al litio, la sua domanda e' in continuo rialzo, specie per quanto riguarda la produzione di batterie ricaricabili, impiegate in cellulari, sistemi di  stoccaggio  e veicoli elettrici (ibridi), ma secondo le stime, le batterie agli ioni di litio raccolte nell'Ue sono circa il 5% di quelle immesse sul mercato. 
   
    
