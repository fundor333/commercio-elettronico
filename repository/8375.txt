#titolo Michele Riondino - Protagonisti
VENEZIA - A Michele Riondino il Premium Cinema Talent, che gli sarà consegnato il 6 settembre al Lancia Café. L'attore, protagonista alla Mostra con Acciaio di Stefano Mordini e mercoledì nel cast di Bella Addormentata di Marco Bellocchio, è stato scelto da Simona Ralli di Mediaset Premium affiancata in giuria da Fulvia Caprara (La Stampa), Alessandra De Luca (Avvenire/Ciak), Alessandra Magliaro (Ansa). Il Premio sarà un quadro realizzato appositamente per l'occasione, da Francesco Zurlini, figlio d'arte del regista bolognese Valerio Zurlini a cui quest'anno la Mostra del cinema rende omaggio a 30 anni dalla sua scomparsa con 'Gli Anni delle Immagini Perdute' di Adolfo Conti.  
