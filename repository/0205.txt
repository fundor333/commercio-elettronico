#titolo 53.115 visitatori e 7.000 meeting a Rhex di Rimini - Fiere&Eventi - Terra&Gusto
  - RIMINI - 53.115 visitatori professionali, 7.000 business meeting con buyers internazionali, 357 giornalisti accreditati, grandi nomi della cucina stellata, del comparto alberghiero e del mondo del vino. Sono i numeri della prima edizione di Rhex, il nuovo evento per il comparto Hotellerie-Restaurant-Cafe', che si e' chiuso ieri alla fiera di Rimini.      
''Rhex - ha commentato il presidente di Rimini Fiera Lorenzo Cagnoni - e' nata dalla grande esperienza di due nostre manifestazioni storiche (SIA Guest e Sapore, ndr) che godevano di oltre 100 edizioni in attivo e che si sono sintetizzate qui al meglio''.  
Soddisfatta anche Patrizia Cecchi, direttore di Business Unit della Fiera: ''Dal mondo imprenditoriale - ha detto - del fuori casa e dell'intrattenimento abbiamo ricevuto un'ottima risposta in termini di qualita' dei partecipanti, attenzione da parte dei visitatori e contatti oltre le aspettative, attivati soprattutto dal business estero''     
La tre giorni godeva del patrocinio del Ministero delle Politiche Agricole, Alimentari e Forestali, della Regione Emilia-Romagna, della Provincia di Rimini e di Federalberghi. La prossima edizione si terra' nel febbraio del 2014.  
