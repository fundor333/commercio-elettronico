#titolo REGIONALI: IORIO-FRATTURA, DUELLO SU CONFLITTO DI INTERESSI - Attivit√° Istituzionali Molise
     (ANSA) - CAMPOBASSO, 22 FEB - E' il tema del conflitto di
interessi a infiammare l'ultima giornata della campagna
elettorale per le regionali in Molise. Tutto si consuma nell'
arco della mattinata. Parte il governatore uscente e ricandidato
alla guida della Regione, Michele Iorio, che convoca una
apposita conferenza stampa per accusare il rivale del
centrosinistra. Un paio di ore piu' tardi e' proprio Paolo
Frattura a replicare, sempre in una conferenza stampa convocata
all'ultimo minuto.   Il governatore del centrodestra distribuisce una sorta di
'dossier' ai giornalisti con documenti e schemi inerenti la
BioCom. Poi attacca: ''I miei avversari hanno avanzato una
ipotesi assurda su una mia possibile sospensione per un articolo
assai dubbio che non puo' riguardare la regione. Cosi' hanno
inquinato la campagna elettorale, mentre proprio Frattura ha un
conflitto di interessi evidente''. Il governatore quindi entra
nel tema della conferenza. Frattura e' titolare di una societa',
la BioCom, che ha avuto un contributo di 300mila euro grazie
all'Articolo 15 per realizzare una centrale Biodiesel a Termoli. Nel 2010 il provvedimento e' stato poi revocato perche' la
Biocom non ha avuto l'autorizzazione del Comune di Termoli per
fare la centrale. La Regione a quel punto ha chiesto la
restituzione del contributo, che non e' avvenuta. La questione
e' finita davanti al Tar di fronte al quale poi la societa' ha
avuto ragione ottenendo la sospensione della revoca del
finanziamento. ''Ora dunque potrebbe esserci appello al
Consiglio di Stato - sostiene Iorio - e quindi e' in atto un
contenzioso tra la Regione stessa e la persona che si candida a
governarla. Mi fa rabbrividire - conclude - il fatto che lui
afferma di non avere conflitti di interesse e lancia accuse di
moralita' a me''.   Il leader del centrosinistra replica carte alla mano. ''Questo
scelto da Michele Iorio - dice Frattura - e' il modo meno
elegante per uscire di scena. Parla di una situazione che e'
gia' chiarita da tempo. Mi fecero anche un ricorso per
ineleggibilita' su questa vicenda, lo scorso anno, e con gli
atti e con i fatti abbiamo dimostrato che in quella societa' non
solo io mi ero dimesso da amministratore, ma addirittura, grazie
alle inadempienze della Regione e del Comune di Termoli, avevamo
azzerato il capitale. C'e' un liquidatore che non solo ha
dimostrato di aver ragione, ma sono stati addirittura rigettati
gli atti della Regione. Ancora una volta dunque tutto questo -
conclude Frattura - dimostra l'incapacita' di Michele Iorio e
della sua squadra di gestire per bene le questioni''. (ANSA).
