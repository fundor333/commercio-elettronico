#titolo Mercedes Classe E, si cambia. Reveal allo show di Detroit - Prove  e Novit√† - Motori
  ROMA - Evoluzione epocale per la Mercedes-Benz Classe E, che dovrebbe essere svelata ufficialmente al prossimo salone di Detroit, a gennaio. Giunta a meta' ciclo di vita la Mercedes Classe E e' stata sottoposta, secondo quanto riferisce Autocar, all'evoluzione piu' integrale mai avvenuta nella storia dell'azienda. Il modello e' ampiamente trasformato sia dal punto di vista tecnico, che stilistico. La principale evoluzione stilistica riguarda il ritorno ai due fari, al posto dei poco amati quattro fari. Il lavoro di affinamento riguarda anche paraurti anteriore, calandra e cofano, perche' diano alla Classe E un'immagine piu' importante. Anche lo stampo delle porte posteriori, la coda e le relative luci sono rinnovate. Una fonte del team di design ha descritto i nuovi temi come ''less is more'', che significa meno e' meglio.      La nuova classe E manterra' l'architettura di base del modello attuale, mentre gran parte del lavoro e' mirato a migliorare la qualita' percepita.  
 La vettura sara' costruita con materiali di qualita' superiore, sedili piu' ergonomici per sostenere meglio il corpo, nuova grafica per gli strumenti e un sistema multimediale evoluto. Alla gamma motori sara' aggiunto un nuovo turbo quattro cilindri a benzina. E' l'unita' M274, in pratica la stessa M270 che equipaggia, in posizione trasversale, la gamma Classe A, riprogettata per il montaggio longitudinale e la trazione posteriore. La linea dei motori comprendera' un 1.6 litri da 156 Cv per la E180 di base e un 2.0 litri con 181 Cv, 208 Cv e 248 Cv per le E200, E250 e E350. Un nuovo twin-turbo 3.0 V6 con 335 Cv equipaggera' la nuova E400, con 34 Cv in piu' dell'unita' aspirata E350 che va a sostituire. Un twin-turbo 4.7 litri V8 con 429 Cv sara' utilizzato per la E500. Al top di gamma ci sara' di nuovo la E63 AMG, con il twin-turbo 5.5 litri V8 che eroga 518 Cv nella configurazione standard. Continuera' ad essere utilizzato, invece, il 2.1 litri turbodiesel nelle versioni da 134 Cv, 168 Cv 201 Cv per le E200 CDI, E220 CDI e E250 CDI. Un 3.0 V6 diesel con 227 e 261 Cv equipaggera' le E300 e E350 CDI. Le opzioni ibride deriveranno dallo sviluppo dell'unita' diesel-elettrica E300, che potrebbe utilizzare il cambio automatico a nove velocita', e un'unita' benzina-elettrica ibrida E400.      Le modifiche del telaio potrebbero includere il nuovo sistema di smorzamento adattativo Mercedes Magic Body Control, che utilizza una telecamera per eseguire la scansione delle condizioni della strada che precede l'auto. Le nuove caratteristiche di sicurezza possono includere sia l'evoluzione del regolatore di velocita' Distronic sia del sistema anticollisione Brake Assist.  
