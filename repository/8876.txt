#titolo Energia: Saglia,non serve tetto incentivi solare termodinamic - Speciali ed Eventi - Ambiente&Energia
  ''Non serve un tetto agli incentivi per il solare termodinamico perche' il limite e' gia' insito nella capacita' di costruire impianti  di tale grandezza e costo e nella limitatezza del territorio italiano disponibile''. E' quanto ha detto oggi Stefano Saglia, capogruppo  Pdl in Commissione Attivita' produttive alla Camera, intervenendo al convegno ''Energia Solare Termodinamica: come superare con successo  le barriere allo sviluppo''. L'evento, organizzato da Anest, era inserito nel calendario di appuntamenti alla rassegna fieristica  Solarexpo, aperta fino a domani alla Fiera di Verona.    ''Inoltre nel solare termodinamico - ha aggiunto Saglia - la potenza termica  diventa in prospettiva tanto importante come quella elettrica''. 
   
 Per quanto riguarda gli incentivi, Cesare Fera, presidente di Anest ha ricordato che ''gli emendamenti per gli incentivi al solare  termodinamico contenuti nella bozza di decreto sono sulla carta apprezzabili''. ''Di fatto pero' - ha poi aggiunto - non sono  utilizzabili per scarsita' del tetto incentivabile (circa 160 MW) e per la prevista decurtazione dell'incentivo prima che un impianto  possa essere completato, ovvero 3 anni''. ''D'importanza crescente - ha concluso Fera - e' inoltre lo scenario che vede l'opportunita'  per il solare termodinamico di integrarsi con altre tecnologie quali le biomasse o la geotermia: questo costituisce una vera nuova  frontiera''. 
   
 ''L'Italia - ha ricordato Fabrizio Fabrizi dell'Enea - ha utilizzato quasi la totalita' dei fondi europei per lo sviluppo del solare  termodinamico, attraverso i progetti Enel-Enea, a dimostrazione del fatto che l'Italia e' un Paese di punta nel settore non solo per la  storia ma anche per lo sviluppo tecnologico futuro''.   
