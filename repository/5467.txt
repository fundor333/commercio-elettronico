#titolo Partita Italia-Uruguay il  15 novembre a Roma per 150 anni unita'  - Italia 150
  La  Federcalcio  ha definito due amichevoli che chiuderanno "l'anno della Nazionale nel segno del 150/mo Anniversario dell'Unità d'Italia", secondo quanto é scritto in una nota della  Figc . Gli azzurri d i Cesare Prandelli  affronteranno prima la Polonia venerdì 11 novembre a Wroclav e, quattro giorni più tardi, l'Uruguay allo stadio Olimpico di Roma, in una gara organizzata in collaborazione con il Coni. "La sede di Roma - è scritto nella nota della federazione - é una precisa scelta della Figc per vivere anche con la Nazionale le celebrazioni per l'Anniversario dei 150 anni dell'Unità d'Italia a chiusura di una stagione largamente positiva degli azzurri che, tra l'altro, hanno guadagnato con due turni di anticipo la qualificazione a Euro 2012, in programma in Polonia e Ucraina dall' 8 giugno al 1 luglio del prossimo anno". Proprio il fatto che gli azzurri si sono qualificati per Euro 2012 vincendo il girone C delle eliminatorie ha reso possibile l'effettuazione di queste due amichevoli in concomitanza con le date previste dall'Uefa per i playoff (sfide tra le seconde dei vari gironi) degli Europei.  
