#titolo Design: un secolo di creazioni femminili in mostra a Milano - Notiziario Design
     (ANSA) - MONZA, 21 FEB - Oltre un secolo di storia della
presenza delle donne come designer, artigiane e imprenditrici
nella realta' economica della Lombardia e' protagonista di una
mostra a Milano, che studia il ruolo femminile nello sviluppo
della regione. Figure che dal 1906 al 2012 hanno lasciato
creazioni, pezzi unici o prodotti in piccole serie, che sono
espressione di grande originalita' e che la mostra presenta in
sale distinte per tipologie e materiali: ricamo e tessuti,
oggetti d'argento, ceramica e gioielli.    ''Tali peculiarita' - hanno spiegato le curatrici Anty
Pansera e Mariateresa Chirico - dopo le prime realizzazioni di
inizio secolo si sono trasferite nella progettazione di oggetti
legati ai settori produttivi piu' diversi dell'artigianato e del
design di oggi''. La mostra, promossa dall'Associazione
DcomeDesign su iniziativa della Fondazione Cologni dei mestieri
d'arte in occasione delle Giornate europee dei mestieri d'arte
2013, si terra' dal 14 marzo al 21 aprile a Palazzo Morando. (ANSA).
