#titolo Libia: bloccati alcuni siti petroliferi - Top News
     (ANSA) - TRIPOLI, 17 MAR - Alcuni siti petroliferi nel sud e
nell'est della Libia sono stati bloccati da manifestanti che
chiedono aumenti salariali. Lo ha annunciato oggi il ministro
del Petrolio, Abdelbari al-Aroussi, minacciando il ricorso alla
forza per ripristinare l'ordine. Risultano bloccati il porto di
Ras Mungar e i terminali strategici di Brega e Ras Lanuf (in
Cirenaica), e il campo petrolifero di Jalu (nel sud). Le
proteste potrebbero costare al Paese 120.000 barili di petrolio
al giorno. (ANSA).
