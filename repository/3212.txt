#titolo REGIONALI: MOLISE; FRATTURA PROCLAMATO PRESIDENTE (2) - Attivit√° Istituzionali Molise
     (ANSA) - CAMPOBASSO, 16 MAR - Con il governatore sono
stati proclamati eletti sul maggioritario i tre candidati del
listino, Carmelo Parpiglia, Vincenzo Niro e Francesco Totaro, e
il candidato presidente del centrodestra Michele Iorio.   In Corte d'Appello sono stati poi forniti anche i dati
ufficiali del verdetto elettorale, dati che sono leggermente
diversi rispetto a quelli diffusi nelle ore successive allo
scrutinio. Frattura ha ottenuto 85.706 preferenze (un po' meno
dunque rispetto agli 85.881 voti che gli erano stati
inizialmente attribuiti), Michele Iorio 49.436 (anziche'
49.567), Antonio Federico 32.192 (32.200), Massimo Romano 21.447
(21.160), Antonio De Lellis 2.283 (2.158) e infine Camillo
Colella 1.149 (1.141).   Nelle sue prime dichiarazioni da presidente eletto Frattura ha
ribadito la volonta' di mettersi subito al lavoro (gia' lunedi'
l'insediamento e per sabato prossimo l'annuncio della giunta),
ma ha voluto anche sottolineare come il risultato chiaro e
larghissimo gli abbia consentito di mettersi all'opera gia'
dalle ore successive alle elezioni.(ANSA).
