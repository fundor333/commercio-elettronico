#titolo Nozze Gay:Strasburgo,impiegato non puo'rifiutarsi celebrarle - Giustizia e diritti civili - ANSA Europa
     (ANSA) - STRASBURGO, 15 GEN - Un impiegato pubblico non puo'
rifiutarsi di celebrare un matrimonio tra persone dello stesso
sesso se le leggi del suo Stato lo consentono. Lo ha stabilito
la Corte europea dei diritti umani che oggi ha assolto la Gran
Bretagna che ha licenziato l'impiegata comunale che si era
rifiuta di celebrare un matrimonio tra gay a causa della suo
credo religioso. Nell'assolvere la Gran Bretagna per il licenziamento
dell'impiegata del comune che per motivi religiosi si rifiutava
di celebrare matrimoni tra persone dello stesso sesso, la Corte
di Strasburgo sostiene che le autorita' hanno bilanciato i
diversi interessi in gioco. Lo scopo legittimo delle autorita'
britanniche era infatti di assicurare i diritti dei cittadini,
in questo caso delle coppie dello stesso sesso, richiedendo ai
propri impiegati di agire in modo da non discriminarle. I
giudici ricordano che la Corte segue il principio che le coppie
dello stesso sesso si trovano in una posizione molto simile a
quelle eterosessuali per quanto riguarda il loro bisogno di
essere legalmente riconosciute.(ANSA).
