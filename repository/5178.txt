#titolo Taglio abusivo legname, tre indagati - Umbria
     (ANSA) - MARSCIANO (PERUGIA), 16 MAR - Tre avvisi di conclusione
indagini per i reati di furto aggravato di legname e
danneggiamento di beni sottoposti a vincolo ambientale sono
stati notificati ad altrettante persone dagli uomini della
stazione di Marsciano della Forestale, che hanno accertato tagli
boschivi abusivi in terreni boscati nel Comune di Collazzone, e
la vendita del legname ricavato. Un centinaio i quintali di
legname che sono stati sequestrati (dei 400 stimati e non ancora
portati fuori dal bosco).
