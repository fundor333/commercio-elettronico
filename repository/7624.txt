#titolo Pavan Bernacchi confermato a unanimita' presidente Federauto - I Protagonisti - Motori
  ROMA - Filippo Pavan Bernacchi e' stato confermato oggi all'unanimita' dal consiglio di Federauto alla presidenza della Federazione che rappresenta i concessionari di tutti i brand commercializzati in Italia di auto, veicoli commerciali, veicoli industriali e autobus. Il 46enne padovano ricoprira' la massima carica di Federauto per il prossimo triennio.     Della squadra faranno parte anche i vicepresidenti Mario Beretta (concessionario Volkswagen e Audi), Francesco Ascani (Bmw) e Cesare De Lorenzi (Citroen).     ''La crisi che attraversa il Paese e in particolare il nostro settore - ha detto Filippo Pavan Bernacchi - ci ha insegnato che oggi piu' che mai e' necessario cambiare per non scomparire. Mi sento percio' di proseguire nell'incarico per dare seguito alle istanze gia' avviate in favore del settore e dei singoli Concessionari. Tra le priorita', e' allo studio il progetto per ridisegnare le regole della distribuzione. Si tratta di una modifica che riteniamo essere fondamentale e che sottoporremo alle Case in una logica di comune partecipazione per il miglioramento della filiera distributiva''.  
