#titolo Orafo: onorato se ricevessi nuovo incarico anello - Diario Vaticano
di Emanuela De Crescenzo 
 ''Se ricevessi un nuovo incarico per il prossimo pontefice ne sarei certamente onorato, non fosse altro per lo studio che ho avuto modo di approfondire su questo affascinante tema''. A parlare e' l'orafo-storico dell'arte Claudio Franchi, 53 anni, che insieme al fratello Roberto ha realizzato l'Anello del Pescatore di Benedetto XVI nella sua bottega nel cuore di Roma.     ''Del resto non troverei assolutamente strano che - aggiunge - un altro orafo possa ricevere l'incarico, anzi lo troverei normale, come e' accaduto il piu' delle volte nella storia della commissione dell'anello''. Franchi, che ha iniziato a lavorare quando aveva 13 anni, e' il vicepresidente degli orafi di Roma (Arro) della Confcommercio e insegna design del gioiello all'Universita' La Sapienza. 
 Secondo l'artigiano ''l'Anello del Pescatore e' stato recuperato da Benedetto XVI dopo oltre un secolo. ''Si e' trattato di una scelta - sostiene - dettata dalla particolare personalita' che nella sua dimensione di teologo ha voluto restituire il potenziale comunicativo a certi simboli, come quello dell'Anello del Pescatore, strettamente collegato alla funzione simbolica del pontefice. Quindi l'eventualita' di tale scelta e' legata alla volonta' del pontefice che verra' incaricato e Franchi ricorda che quando Wojtyla divenne papa, ''utilizzo' il suo anello personale, quello con il segno di Maria.    La sistematica distruzione dell'Anello del Pescatore, per l'orafo, ''impedisce un'esaustiva ricostruzione storica. 
 L'ultima notizia certa sull'anello e' il mandato di pagamento a due orafi, Domenico Arceri e Andrea Baldini, che figurano nei registri vaticani dal 1821 al 1830 lavori di gioielleria e anelli 'piscatori'.    Sulla mancata distruzione dell'anello di Benedetto XVI, Franchi spiega: ''Gli anelli del passato sono stati distrutti per evitare falsificazioni poiche' venivano utilizzati per bollare gli atti solenni. L'anello di Benedetto XVI non ha la funzione di sigillo e quindi per essere fedeli al rituale ci si e' limitati a 'biffarlo', cioe' a praticare un segno a croce sulla parte relativa alla figura di San Pietro. Cio' equivale a definirne la fine del pontificato''. 
 L'Anello del Pescatore non e' l'unico lavoro che ha fatto per Benedetto XVI. ''Ho realizzato l'icona acheropita del Santissimo Salvatore - precisa - l'originale dell'ottavo secolo e' conservata in San Giovanni in Laterano,  la nuova icona che ho realizzato io, 2 metri per 2 metri, dal 2006 viene esposta nel giorno di Paequa in Piazza San Pietro quando il papa legge la lettera di San Paolo ai Corinzi. C'e' voluto un anno di lavoro - conclude ma nessuno ne parla mai. Anche il nuovo papa la esporra' il giorno di Pasqua''.Â   
