#titolo Sanita': Fvg; donata strumentazione per elasticita' arterie - Associazioni - Salute e Benessere
     (ANSA) - SAN DANIELE (UDINE), 18 FEB - Un'apparecchiatura 
''Sphygmocor'', del costo di circa 24 mila euro, in grado di
determinare l'elasticita' delle arterie, e' stata donata oggi
dall'associazione ''18 maggio 1370'' al Dipartimento di
emergenza dell'ospedale di San Daniele del Friuli.    Alla cerimonia hanno partecipato tra gli altri il presidente
del Friuli Venezia Giulia, Renzo Tondo, il direttore generale
dell'Ass ''Medio Friuli'', Giorgio Ros e il direttore
dell'Unita' operativa di cardiologia, Lucio Mos.    Tondo ha sottolineato ''la passione di persone che
partecipano a progetti importanti, anche al di fuori dell'orario
di lavoro, contribuendo a elevare la qualita' della sanita' in
Friuli Venezia Giulia. La generosita' di privati cittadini che
mettono mano al portafoglio per iniziative che solitamente si
ritiene debbano essere a carico del sistema pubblico''.    Riferendosi quindi al ruolo dell'ospedale ha ricordato come
esso faccia parte di una ''rete che offre un servizio molto
importante alla comunita', nell'ambito di un sistema sanitario
che e' regionale''.    L'associazione ''18 maggio 1370'', nata nel 2003, prende nome
dalla data in cui e' stato redatto un documento che testimonia
un lascito a favore dell'allora ospedale di Sant'Antonio. In
dieci anni di attivita' si e' distinta nella promozione di studi
e ricerche cliniche, nell'organizzazione di convegni nell'ambito
della cardiologia e per la donazione di apparecchiature. (ANSA).
