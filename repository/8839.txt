#titolo Premier League: Chelsea espugna campo Everton - Calcio
Frank Lampard rimette in carreggiata il Chelsea che supera in rimonta l'Everton fuori casa. Al vantaggio di Pienaar dopo appena 2' risponde uno dei giocatori simbolo dei Blues autore di una doppietta: al 42' e al 72'. Con i tre punti conquistati oggi il Chelsea resta al terzo posto a 38 punti contro i 49 dello United e i 42 del City con una partita in meno. La distanza tra Manchester United e Manchester City resta invariata: sette punti. I Red Devils hanno vita facile contro il West Bromvich vincendo per 2-0 (auterete di McAuley e gol di van Persie). E' più faticata la vittoria dei Citizens in casa del Norwich complice anche l'espulsione di Nasri nel finale del primo tempo che costringe il City a giocare in inferiorità numerica: finisce 4-3 per gli uomini di Roberto Mancini che hanno in Edin Dzeko il protagonista della giornata, nella doppia veste di goleador (una doppietta per lui) e assistman. Di Aguero e una autorete di Bunn completano il tabellino del City; per il Norwich a segno Pilkington e doppietta di Martin. Spettacolare 7-3 dell'Arsenal sul Newcastle nel match che ha chiuso il programma odierno della 20/a giornata di Premier League. Gunners raggiunti tre volte dai Magpies prima di ottenere la vittoria: Walcott al 20'; primo pari ospite con Ba al 44'; 2-1 di Oxlade-Chamberlain al 50'; nuovo pari con Marveaux al 59'; 3-2 con Podolski al 64'; 3-3 con Ba al 69'; poi l'Arsenal dilaga con Walcott (73' e 92') e Giroud (84' e 87'). Nell'anticipo dell'ora di pranzo della 20/a giornata della Premier league, vittoria in trasferta del Tottenham in casa del Sunderland. 
 Risultati 20ma giornata:  
Sunderland - Tottenham 1-2  
Aston Villa - Wigan 0-3  
Fulham - Swansea City 1-2  
Manchester United - West Bromwich 2-0  
Norwich City - Manchester City 3-4 
Reading - West Ham 1-0  
Stoke City - Southampton 3-3  
Arsenal - Newcastle 7-3 
Everton - Chelsea 1-2 
Queens Park Rangers - Liverpool 0-3 Classifica:  
Manchester United 49 punti,  
Manchester City 42,  
Chelsea 38,  
Tottenham 36,  
Arsenal., Everton e West Bromwich 33,  
Stoke City 29,  
Liverpool e Swansea City 28,  
Norwich City 25,  
West Ham 23,  
Sunderland 22,  
Fulham 21,  
Newcastle 20,  
Wigan e Aston Villa 18 
Southampton 17 
Reading 13,  
Queens Park Rangers 10.  
