#titolo  Baglietto Varazze, stop trattativa cessione a Azimut - Nautica e Sport - Mare
  (ANSA) - VARAZZE (SAVONA), 22 DIC - La trattativa per la vendita degli ex cantieri  Baglietto  di Varazze si è arenata. Il liquidatore Federico Galantini dopo mesi di avvicinamenti e allontanamenti da parte del  Gruppo Azimut , ritiene chiusa la partita con l'aspirante acquirente. 
 Il cantiere potrebbe passare nelle mani dell'industriale francese  Jean Jacques Frey . "Una prima prova tangibile della volontà di Frey, sarà verificata il 27 dicembre quando sarà trasferita l'imbarcazione di 46 metri, già denominata in Baglietto 'Costruzione 10217'", sottolinea il liquidatore. 
 Azimut, tuttavia, ha confermato il piano industriale per il sito nautico di Varazze e auspica che le proposte formulate alla procedura per il subentro nelle concessioni vengano accolte. (ANSA).  
