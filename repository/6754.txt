#titolo Parte progetto 'Emtics' su disturbi giovanili da tic - Sanit√† - Salute e Benessere
     (ANSA) - BARI, 12 MAR - Finanziato dall'Unione Europea, parte
in questi giorni il progetto di ricerca Emtics (European
multicentre tics in children studies) che vede coinvolti il
servizio territoriale di Neuropsichiatria dell'infanzia e
dell'adolescenza della Asl di Bari (unica Asl italiana del
progetto), in collaborazione con il laboratorio di analisi
dell'ospedale Di Venere di Bari, e il dipartimento di Scienze
biomediche ed oncologia umana dell'Universita' di Bari.  
   Il progetto Emtics, si legge in una nota della Asl di Bari,
ha lo scopo di individuare i fattori di suscettibilita' genetici
e ambientali dei disturbi da 'Tic e della Sindrome di Tourette'. Quest'ultima e' un disturbo neuro-comportamentale caratterizzato
dalla presenza contemporanea di piu' tic motori e almeno un tic
sonoro. Il disturbo si presenta di solito in eta' scolare, prima
dei 18 anni; spesso c'e' una origine genetica, tanto che in piu'
del 50% dei casi sono presenti segni di ereditarieta'. 
   Il progetto Emtics e' realizzato con la collaborazione di 27
partner provenienti da 11 Paesi (Italia, Svizzera, Germania,
Olanda, Spagna, Regno Unito, Ungheria, Israele, Belgio, Grecia e
Danimarca). Insieme alla Asl di Bari, fanno parte del progetto
anche due centri clinici italiani, quelli di Neuropsichiatria
dell'infanzia e dell'adolescenza delle universita' di Catania e
della 'Sapienza' di Roma. (ANSA).
