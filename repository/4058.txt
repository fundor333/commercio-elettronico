#titolo Nigeria: ostaggi Francia, non resistiamo - Top News
     (ANSA) - ROMA, 18 MAR - ''Siamo detenuti da 25 giorni in un
luogo desertico. Le nostre condizioni di vita sono molto dure,
soprattutto per i bambini. Perdiamo le forze ogni giorno e
cominciamo ad ammalarci. Non resisteremo a lungo''. Queste le
parole di Tanguy Moulin-Fournier, il padre della famiglia
francese rapita il 19 febbraio in Camerun, diffuse in un video
messaggio - diffuso dal gruppo estremista nigeriano Boko Haram -
la cui trascrizione e' riportata sul sito di Radio France
Internationale.
