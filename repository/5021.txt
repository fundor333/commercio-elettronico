#titolo Squalo elefante in acque Taranto - Natura - Ambiente&Energia
  TARANTO - Un giovane 'squalo elefante' lungo circa tre metri e mezzo è stato avvistato oggi in località 'Lama', sul litorale di Taranto. Sul posto e' intervenuto l'equipaggio di una motovedetta della Guardia Costiera che ha intercettato il grosso pesce in prossimita' della costa, a circa 10 metri dalla scogliera, ad una profondita' di circa due-tre metri. Questo tipo di squalo e' assolutamente innocuo per l'essere umano, in quanto si ciba esclusivamente di plancton.  
