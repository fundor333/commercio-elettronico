#titolo Marchionne, su elettrico avanti ma e' quasi masochismo - Mobilit√† Sostenibile - Motori
  MILANO - Fiat sta lavorando seriamente, con Chrysler, sul progetto dell'auto elettrica, ma e' ''un affare al limite del masochismo''. Lo ha sottolineato l'ad di Fiat, Sergio Marchionne, ricordando che al Salone di Los Angeles il gruppo ha presentato una versione elettrica della 500 che sara' commercializzata nel mercato americano dal secondo trimestre di quest'anno. ''Ma e' bene sapere - ha detto - che per ogni 500 elettrica venduta perderemo circa 10 mila dollari'', ha aggiunto.     Secondo Marchionne e' invece il metano ''l'unica scelta in grado di garantire da subito effetti positivi sull'ambiente ed essere, allo stesso tempo, accessibile ai clienti''. ''Quella del metano, in cu l'Italia detiene un indiscutibile primato - ha spiegato - si e' rivelato una strategia di successo, anche in un anno nero come il 2012. Nei primi 10 mesi dell'anno, a dispetto di un mercato europeo che e' calato del 7%, i veicoli a metano sono aumentati del 26%. Ancora piu' significativo il risultato ottenuto in Italia: mentre la domanda generale e' crollata del 20%, la vendita delle vettura a metano e' salita di oltre il 40%''. Ad esempio, per quanto riguarda lo sviluppo di vetture piu' ecologiche, non c'e' piu' l'irrazionale spinta verso una unica tecnologia, idrogeno e elettrico che sia, ma un approccio bilanciato''.  
