#titolo Studenti occupano stabile a Milano - Lombardia
     (ANSA) - MILANO, 15 MAR - Questa mattina e' stata occupata
una ex fabbrica nel quartiere Corvetto, a Milano, ribattezzata
'area Grizzly'. E' qui che il corteo studentesco di oggi, prima
iniziativa di una tre giorni 'antifascista' per ricordare il
decennale dell'uccisione di Davide 'Dax' Cesare, militante del
centro sociale Orso, e' terminato dopo il passaggio in via
Brioschi, dove il giovane perse la vita. Sempre nel luogo della
nuova occupazione terminera' anche il corteo nazionale di
domani.
