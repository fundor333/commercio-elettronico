#titolo TURISMO: LA STAGIONALITA' E' UNA DIFFICOLTA' STRUTTURALE - Turismo Calabria
     (ANSA) - CATANZARO, 29 MAG - La stagione turistica calabrese 
e' la piu' breve d'Italia, riguarda quasi esclusivamente i mesi 
di luglio e agosto quando abitualmente arriva circa il 60% dei 
turisti dell'intero anno, con una utilizzazione dei posti letto 
alberghieri del 20%.    La maggior concentrazione della domanda turistica in Calabria 
nei mesi di Luglio e Agosto rispetto ai principali competitori 
italiani ed esteri impone politiche mirate alla 
destagionalizzazione. Tali politiche dovranno differenziarsi per 
la componente della domanda nazionale e per le diverse 
componenti estere, suddivise in raggruppamenti di nazionalita' 
(i clienti provenienti da determinati paesi, Nord America, 
Giappone, Spagna e altri, si muovono per motivazioni del tutto 
diverse da quelle propriamente balneari).    L'eccessiva stagionalita' e' un problema noto da tempo, anche 
se mai sono state impostate politiche forti per cercare di 
attenuarla attraverso per esempio la incentivazione del periodo 
di apertura degli esercizi e la predisposizione di servizi ad 
hoc. Per costruire un prodotto bisogna pensare non solo alle 
risorse delle quali si dispone, ma anche a quello che i vari 
target di clientela desiderano.    Un allungamento della stagionalita' promosso in modo 
differenziato per il periodo estivo da maggio a settembre e per 
gli altri mesi dell'anno deve essere supportato anche da 
adeguate politiche di trasporto e dei servizi, nonche' dal 
recupero e dalla valorizzazione di quella immagine pluriprodotto 
propria della Calabria.
