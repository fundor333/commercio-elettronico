#titolo Nuova coda per 'mister Mozzicone' - Natura - Ambiente&Energia
  ROMA - Inizia una nuova vita per ''Mister Mozzicone'' l'alligatore. Grazie all'aiuto di ricercatori specializzati in cure ortopediche e protesi per gli esseri umani, all'animale - che aveva perso la propria coda nello scontro con un altro esemplare -  e' stata impiantata una protesi molto realistica. Come riporta Live Science, il rettile e' stato portato nel 2005 dalla Phoenix Herpetological Society (PHS) in Arizona, dopo essere stato scoperto dalla polizia insieme ad altri 31 alligatori, come parte di una spedizione illegale di animali esotici. 
Al giovane esemplare di 11 anni - che probabilmente aveva perso la propria coda durante un combattimento con un altro alligatore - e' stata ora fissata, attraverso delle cinghie di nylon, una protesi di gomma lunga un metro, che verra' poi cambiata nel corso della crescita del rettile. I ricercatori spiegano che la protesi aiutera' cosi' a stabilizzare il coccodrillo in acqua.         ''Sta per avere una lunga e felice vita-, ha commentato Russ Johnson, presidente della PHS.- Adesso vogliamo portarlo al punto in cui non abbia piu' la necessita' di fluttuare nell'acqua. In questo modo gli altri alligatori smetteranno di farsi gioco di lui''. 
 Â   
