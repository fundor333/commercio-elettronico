#titolo INNOVAZIONE: TIS PUNTA SU BIO- E NANOTECNOLOGIE - Qualit√° Alto Adige
 
     (ANSA) - BOLZANO, 1 MAR - Grazie alle bio- e alle
nanotecnologie si puo' determinare con un microchip il contenuto
di zuccheri nel vino e grazie a questo sistema high-tech si
possono combattere gli acari e il colpo di fuoco batterico.
Questi sono soltanto due dei tanti campi di applicazione delle
bio- e delle nanotecnologie nell'agricoltura. Il potenziale di
queste tecnologie e' stato illustrato nel corso di una
conferenza stampa al Tis innovation park.
   Nell'ambito di una conferenza stampa Marino Melissano,
Presidente dell'ordine regionale dei chimici, e il nanotecnologo
Fabrizio Estini hanno fatto vedere come grazie alle
nanotecnologie si possono sviluppare materiali con proprieta'
completamente nuove. Ad esempio il grafene e' grossomodo una
struttura particolare di atomi di carbonio che in futuro
potrebbe essere impiegata in transistor, nelle batterie e
perfino per la guarnizione ermetica. Per favorire l'impiego
delle nano- e biotecnologie nelle imprese dell'Alto Adige e dare
informazioni su queste tecnologie chiave, il Tis innovation park
in collaborazione con l'ordine regionale dei chimici ha
organizzato al termine della conferenza stampa un convegno sul
tema. (ANSA).
           

 
