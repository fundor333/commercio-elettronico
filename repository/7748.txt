#titolo Commercio Cagliari, 1 locale su 3 chiuso - Sardegna
     (ANSA) - CAGLIARI, 16 MAR - Nel settore del commercio crollano
le aperture: -50%, il dato peggiore degli ultimi 20 anni, e il
centro storico più desertificato d'Italia è quello di Cagliari
dove son chiusi un locale su tre (31%). "I dati
dell'Osservatorio Confesercenti mostrano cifre che non
basterebbe definire preoccupanti. La perdita di negozi crea
disoccupazione e svuota le città", così Marco Sulis, presidente
regionale della Confesercenti, il quale sottolinea che "i
pubblici esercizi vivono un momento disastroso".
