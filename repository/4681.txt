#titolo Uccisa in tentato furto, massimo riserbo - Friuli Venezia Giulia
     (ANSA) - TRIESTE, 15 MAR - Massimo riserbo dei carabinieri di
Trieste sulle indagini relative alla morte di Bruna Cermelli, 76
anni, uccisa ieri da due individui che stavano tentando una
rapina nella sua abitazione. Il decesso sarebbe avvenuto per una
lesione alla testa, conseguente a una caduta causata forse da
una spinta dei malviventi. I militari hanno sentito parenti,
conoscenti e vicini di casa della donna, cercando reperti e
tracce anche nei giardini delle abitazioni confinanti.
