#titolo Ha 7 kg di caciotta rubata, denunciato - Trentino-Alto Adige/Suedtirol
     (ANSA) - CAVALESE (TRENTO), 15 MAR - In casa aveva 7
chilogrammi di caciotta, proveniente dal caseificio Pozza di
Fassa, da cui l'hanno licenziato a febbraio. A trovare il
formaggio sono stati i carabinieri di Cavalese. Casaro di 47
anni, cavalesano d'origine e residente a Predazzo, M.A. ha
ammesso l'evidenza di fronte ai militari ed e' stato denunciato. La perquisizione e' scattata dopo rilievi tecnici e video, a
seguito dell'esecuzione di un decreto emesso dalla Procura di
Trento.
