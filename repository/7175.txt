#titolo Stephane Lissner - Protagonisti
L'attuale sovrintendente della Scala Stephane Lissner prendera' la guida dell'Opera di Parigi a partire dal settembre 2015. L'annuncio e' stato dato dal ministero della cultura francese e subito e' rimbalzato sui media d'oltralpe.  
 Alla Scala Stephane Lissner e' arrivato nel 2005 dopo un periodo di bufera nel quale aveva lasciato il teatro sbattendo la porta anche il direttore musicale Riccardo Muti. Primo non italiano a diventare sovrintendente dalla fondazione del teatro nel 1778, Lissner ha da allora anche ricoperto il ruolo di direttore artistico. 
 Cinquantanove anni, Lissner e' stato direttore generale dello Chatelet di Parigi dal 1988, ruolo che ha mantenuto fino al 1998, e dal 1994 al 1996 e' stato contemporaneamente direttore generale dell'orchestra di Parigi. Dal 1998 al 2005 ha guidato il Theatre des Bouffes du Nord e dallo stesso anno ha anche assunto anche la direzione del festival di Aix En Provence (dove e' rimasto fino al 2006). Nel ruolo di direttore dell'Opera di Parigi prendera' il posto di Nicolas Joel. 
   
    
