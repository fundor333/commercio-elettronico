#titolo Ue: rispetto liberta' religione,linea guida su diritti umani - Altre news - ANSA Europa
     (ANSA) - BRUXELLES, 18 FEB - La tutela della liberta' di
religione e di credo, per la quale l'Italia si e' battuta, sara'
una delle priorita' dell'Unione europea nella sua politica di
difesa dei diritti umani, le cui linee-guida sono state
approvate oggi dal Consiglio dei ministri degli esteri europei a
Bruxelles.    La difesa delle minoranze religiose e della liberta' di credo
e' uno dei punti principali delle 'guidelines' che la Ue terra'
in vista del Consiglio dei Diritti Umani delle Nazioni Unite. ''E' di estrema rilevanza - ha sottolineato il ministro Giulio
Terzi - l'inserimento, al quale l'Italia teneva molto e per il
quale abbiamo insistito, di un paragrafo concernente la tutela
della liberta' di religione e di credo''.    Tra gli altri punti, nelle conclusioni del Consiglio, e'
stata deciso che la Ue chiedera' la denuncia della ''grave
situazione dei diritti umani'' in Siria, la ''persistente
situazione critica'' in Corea del Nord, la situazione
''preoccupante'' in Iran. ''Grave preoccupazione'' e' espresa
anche per la Bielorussia e si chiede di tenera alta l'attenzione
in Birmania, oltre che nella Repubblica Demicratixca del Congo,
in Eritrea, Sudan e Sud Sudan.    Inoltre e' scrito che la Ue continuera' a lavorare per
mantenere nell'agenda delle Nazioni Unite ''la discriminazione e
la violenza contro gli individui'' quanto ''fondate
sull'orientamento sessuale o sull'identita' di genere''. (ANSA)
           
