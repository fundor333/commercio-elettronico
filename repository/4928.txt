#titolo Asimotoshow, salone del motociclo storico da 10 a 12 maggio - Motori
  ROMA - Mille moto di cui seicento pronte a scendere in pista. Si scaldano i motori in vista delle dodicesima edizione di Asimotoshow, il salone del motociclismo storico in programma dal 10 al 12 maggio a Varano de' Melegari, all'Autodromo Riccardo Paletti.     Tra i vari eventi previsti un'attenzione di rilievo avranno gli anniversari per i 110 anni di Harley Davidson, i 100 anni della Velocette e i 40 anni di Bimota. Spazio anche alle mostre tematiche con le moto Parilla, le jugoslave Tomos da competizione, le moto leggere Moto Perugina, le Benelli del Registro storico, le Rudge & Python con una rarissima Rudge TTR 250cc a 4 valvole radiali, trasformata da aste e bilancieri a doppio albero a cammes in testa. 
All'Asimotoshow arriveranno anche i gruppi come le Antiche Moto di Brianza che insieme Veteran Car Club di Como presenti con 30 moto, organizzano una mostra fotografica sul Circuito del Lario. Spazio anche alle sfilate con la parata dei Campioni che chiudera' la manifestazione con i famosissimi Read, Spencer, Lavado, Lucchinelli, Chili, Bianchi, Lazzarini e la Sammy Miller. 
Nelle tre giornate, come di consueto, si alterneranno le batterie in pista, che vedranno impegnati 600 centauri in campo per ben quattro volte. Tra moto in pista e in esposizione saranno almeno 1000 i motocicli di ogni eta', cilindrata, foggia e blasone che il pubblico potra' vedere e fotografare.  
