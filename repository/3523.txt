#titolo Papa: stampa estera, crescono rumors su dimissioni Papa - Diario Vaticano
Le speculazioni sul un dossier segreto sullo scandalo Vatileaks e sul suo ruolo nelle dimissioni di Benedetto XVI  rimbalzano anche oggi sulla stampa internazionale  che, dalla Francia a gli Usa evidenzia come i ruomors si stiano moltiplicando in vista del Conclave chiedendosi se la salute sia stata la sola causa della scelta del pontefice.     In Gran Bretagna la BBC titola ''Il Vaticano attacca i 'gossip' sulle dimissioni'' criticando la ''disinformazione'' sulla Chiesa. In Francia, LE FIGARO confuta le speculazioni di questi ultimi giorni con il titolo ''Le dimissioni del Papa non sono dovute ad una 'lobby gay''' definendo ''un'assurdita''' l'ipotesi che un dossier segreto sul caso Vatileaks avrebbe portato Benedetto XVi alle dimissioni. 
 Anche perche', ''l'esistenza di persone omosessuali nella Chiesa non e' un segreto, e' una realta' in tutto il mondo, ne' piu' ne' meno''. L'EXPRESS riporta invece un'intervista allo storico delle religioni Odon Vallet e titola: ''La proporzione dei preti omosessuali e' aumentata negli ultimi anni''. LE NOUVEL OBSERVATEUR invece titola ''Una lobby gay dietro le dimissioni di Benedetto XVI?'' mentre il foglio cattolico LA CROIX, soffermandosi sui dossier segreti sul caso Vatileaks, evidenzia come ''i rumors si moltiplichino con l'avvicinarsi sel Conclave''.    In Germania, anche la SUDDEUTSCHE ZEITUNG si sofferma sui ''giochi di potere in Vaticano'' chiedendosi se ''la salute sia stata il motivo principale'' delle dimissioni del pontefice. 
 Mentre DIE WELT, in un articolo dal titolo ''I giochi di potere in Vaticano'' ed evidenzia ''le speculazioni che circondano il successore'' osservando come il ''candidato'' alla successione  ''debba superare la crisi della Chiesa''. In Spagna ''Il Papa studia come anticipare il Conclave'' e' il titolo de EL PAIS mentre EL MUNDO punta sull'elasticita' delle finanze vaticane e titola con un taglio ironico: ''C'e' un conto di Bin Laden nella banca vaticana?''.    Oltreoceano, infine, continuano a tenere banco le voci sugli scandali che avrebbero portato alle dimissioni del Papa. FOREIGN POLICY, in un lungo articolo intitolato ''Gli scheletri nell'armadio di Benedetto'' pubblica ''una guida agli scandali degli abusi emersi allo sguardo'' di Ratzinger mentre il WASHINGTON POST, in un commento pubblicato sulla sua versione web  intitolato ''Il reale scandalo della Chiesa'' sottolinea ''il crescente impegno politico di una Chiesa che ha cercato di imporre le proprie regole religiose ai non cattolici''. HUFFINGTON POST, infine, guarda al successore e pubblicando i risultato di un sondaggio titola: ''Un quarto dei cattolici americani vuole che uno statunitense succeda a Benedetto XVI''.Â   
