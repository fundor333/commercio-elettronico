#titolo Tabacco: Pittella, non servono atti simbolici a difesa salute - Consumi e consumatori - ANSA Europa
  BRUXELLES - Per il vicepresidente vicario del Parlamento europeo, Gianni Pittella, ''la  giusta battaglia  contro gli effetti deleteri del  fumo  è troppo importante per essere fonte di divisione, bisogna  evitare  - dice - qualsiasi forzatura che ci allontani dall'obiettivo prioritario del rispetto del diritto allo salute e  penalizzi  inutilmente gli operatori de  settore ''. E' quanto ha affermato a margine di un incontro coi vertici del Cedt, la Confederazione europea dei dettaglianti di tabacco e della Federazione italiana tabaccai.  
   
 Incontro che precede la  manifestazione , annunciata per domani  a Bruxelles  ''di migliaia di tabaccai provenienti da Italia, Francia, Spagna, Belgio, Germania ed Austria, per dire no alla nuova proposta di direttiva della Commissione europea sui prodotti del tabacco''.  
   
 Pittella e' convinto che ''il diritto alla salute si garantisce  soprattutto attraverso campagne di informazione e prevenzione rivolte in particolare ai giovani, affinche' aumentino la  consapevolezza dei consumatori  e non attraverso misure unicamente simboliche''. Per il vicepresidente del Parlamento europeo, ''bisogna quindi ascoltare le osservazioni dei tabaccai europei che rappresentano il primo e a volte l'unico interlocutore dei tabagisti e dei ragazzi''. 
    
