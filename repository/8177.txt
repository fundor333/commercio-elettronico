#titolo Premi: a Ferrero e Cuisenier il 'Libro del mare 2011' - Libri - Mare
  (ANSA) - GENOVA, 14 GIU -  'Disegnare il vento'  di  Ernesto Ferrero  (ed. Einaudi) ha vinto la sezione Narrativa dell'ottava edizione del  'Libro del mare 2011' , i premio istituito nell'ambito della manifestazione velica internazionale 'Giraglia' e presieduto da Folco Quilici e Piero Ottone. 
Per la Saggistica, il premio e' stato assegnato a  Jean Cuisenier  per  'L'avventura di Ulisse'  (ed. Sellerio), mentre a Sebastiano Tusa e' stato attribuito il premio Opera di divulgazione scientifica legato al mare per 'Arte e storia nei mari di Sicilia' (Banca Nuova spa). 
La giuria, composta da Cino Ricci, Oliviero La Stella, Vincenzo Costantini, Donato Di Ponziano, Corrado Ruggeri, Federico de Strobel e Ito Ruscigni, ha assegnato altri cinque premi.(ANSA).  
