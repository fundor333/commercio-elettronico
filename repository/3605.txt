#titolo Trasporti: al Rina incarico per primo ente navale arabo - Shipping e Cantieri - Mare
  (ANSA) - GENOVA, 14 GEN - Il  Gruppo Rina  si e' aggiudicato un incarico di consulenza di tre anni per circa 3,5 milioni di dollari per creare  Tasneef , primo ente pubblico di classificazione navale del mondo arabo che avra' sede ad Abu Dhabi (Uae). 
Il Registro navale degli Emirati sara' partecipato da societa' governative degli Emirati e, per intraprendere la propria attivita', ha scelto di avvalersi del supporto del Rina che lo seguira' nella fase di sviluppo dei servizi e dei settori di attivita' in cui andra' a operare. 
Tra gli obiettivi, quello di fornire servizi di classificazione a livello internazionale grazie al rispetto dei requisiti richiesti dall'industria nazionale marittima, dalla bandiera Uae e dallo shipping mondiale. (ANSA).  
