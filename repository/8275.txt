#titolo Parmitano, l'Italia investa nella scienza - Spazio & Astronomia - Scienza&Tecnica
  "Bisogna investire in scienza e tecnologia perché investire in questi campi significa investire sul futuro e quindi sui giovani": è l'appello lanciato dall'astronauta Luca Parmitano, nella videoconferenza da Houston con il centro dell'Esa in Italia, l'Esrin, a Frascati (Roma). 
"Sono fiducioso - ha detto - che il nuovo governo avrà un occhio di riguardo per questo nostro know-how unico al mondo". 
Per l'astronauta è il momento di pensare a mettere a punto nuova tecnologia che ci permetterà di fare esplorazione in futuro.  
La tecnologia italiana a bordo della Stazione Spaziale è molta, ha proseguito, "ed ho la possibilità di andare sulla Stazione Spaziale grazie a questa capacità dell'italia. Sono orgoglioso - ha aggiunto - di portare la bandiera italiana sulla spalla sinistra".  
