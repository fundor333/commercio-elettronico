#titolo REGIONI: MOLISE; IORIO A FRATTURA, PRONTO A COLLABORARE - Attivit√° Istituzionali Molise
     (ANSA) - CAMPOBASSO, 18 MAR - ''Faccio i migliori auguri a
Paolo di buon lavoro, il suo sara' un compito molto importante
in questo periodo''.    E' quanto ha affermato il presidente uscente della Regione
Molise, Michele Iorio, durante la cerimonia di insediamento del
nuovo governatore, Paolo Di Laura Frattura.   ''Sappiamo tutti che i problemi sono notevolissimi - ha
proseguito Iorio - e credo che il compito della politica sia
quello di affrontarli sempre con entusiasmo e passione, che non
mancheranno al nuovo presidente''. ''Sono certo - ha quindi
assicurato - che in Consiglio regionale avremo modo di
collaborare nell'interesse generale di questa terra. La politica
ha i suoi riti e ha anche le sue necessarie differenziazioni, io
spero pero' che di fronte ai grandi problemi avremo la capacita'
di lavorare tutti insieme per raggiungere il bene comune. Il
cambiamento e' necessario e da parte mia c'e' la massima
disponibilita' ad assecondare quei cambiamenti che non siamo
riusciti a realizzare noi in questi anni ma che sono
indispensabili''. (ANSA).
