#titolo Ciclismo:ex professionista muore in gara - Toscana
     (ANSA) - GROSSETO, 17 MAR - Tragedia, stamani, alla prima tappa
del Giro della Maremma, competizione per amatori dove e' morto
in gara Andrea Nencini, 40 anni, di Magliano (Grosseto), ex
professionista nelle stagioni 1999 e 2000 con la Polti e la
Colpack. Nencini si e' accasciato mentre pedalava ed e' deceduto
nonostante i tentativi di rianimazione. Nencini si dedicava alle
gare amatoriali e l'anno scorso aveva vinto la prima edizione
del Giro della Maremma, manifestazione a cui aveva deciso di
partecipare di nuovo.
