#titolo Ingroia candida Ruotolo, Favia e Ilaria Cucchi - Photostory Primopiano
  
 "Ringrazio tutti i partiti che hanno fatto un passo indietro appoggiando le candidature di rappresentanti dell'Italia pulita". Con queste parole Antonio Ingroia ha introdotto la presentazione delle liste del suo movimento "Rivoluzione Civile". Tra i candidati più illustri per il loro impegno nella società civile l'ex pm ha proposto in particolare alcuni nomi come quello di Franco La Torre, figlio del parlamentare del Pci Pio assassinato dalla mafia nel 1981; Ilaria Cucchi, sorella di Stefano, morto in stato di detenzione; Sandro Ruotolo, giornalista legato a Santoro e premiato dall'Anpi per le sue denunce contro l'illegalità; Stefano Leoni, ex presidente del Wwf Italia; Flavio Lotti, organizzatore della marcia per la pace Perugia-Assisi. 
    
