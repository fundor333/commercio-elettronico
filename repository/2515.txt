#titolo 1 rettile su 5 a rischio estinzione - Natura - Ambiente&Energia
  ROMA - Nel mondo scatta l'allarme per i rettili: una specie su cinque e' a rischio estinzione. Secondo un nuovo studio condotto da 200 esperti, sono oltre 10.000 le specie di lucertole, tartarughe, serpenti, coccodrilli ed altri rettili che si trovano in pericolo.  
L'analisi, pubblicata sulla rivista Zoological Society of London, in collaborazione con la Commissione di sopravvivenza delle specie dell'Iucn (Unione mondiale Conservazione per la natura), e' la prima del suo genere e riassume lo stato globale di conservazione dei rettili. I risultati dello studio sono allarmanti: il 19% dei rettili e' in via d'estinzione. In ordine secondo l'estensione del rischio, il 12% e' stato classificato come in ''pericolo critico'', il 41% in ''pericolo'' ed il 47% come ''vulnerabile''. In particolare poi e' emerso che il 50% di tutte le tartarughe d'acqua dolce sia in via di estinzione e tre specie - tra cui la lucertola ''velocista'' boliviana, Ameiva Vittata - risultino essere probabilmente estinte.  
''La percentuale di specie di rettili minacciate e' piu' alta in ambienti d'acqua dolce, nelle regioni tropicali e sulle isole oceaniche - si legge sullo studio . - Il livello di allarme resta particolarmente elevato nelle regioni tropicali principalmente per effetto della conversione di habitat per l'agricoltura e la deforestazione''.  
