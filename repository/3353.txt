#titolo 8 marzo: festa donne all'insegna di salute e prevenzione - Sanit√† - Salute e Benessere
  ROMA - La Festa della donna 2013 sara', anche, all'insegna della prevenzione e della difesa della salute. Si moltiplicano, infatti, in occasione del prossimo 8 marzo, le iniziative in tutta Italia dedicate al benessere femminile: dalle visite ginecologiche corredate da pap test a quelle per la tiroide, dalle consulenze endocrinologiche a quelle psicologiche, passando per il controllo dei nei, del colesterolo e della glicemia e la prevenzione dell'osteoporosi. 
In molti casi e' possibile effettuare questi esami a costo zero (o quasi) ed e' sufficiente la prenotazione. 
Ecco una 'mappa' dei principali appuntamenti dal Nord al Sud: 
 - VISITE SENOLOGICHE E MAMMOGRAFIE: a Milano l'Andos (Associazione nazionale donne operate al seno) ha messo in atto un'iniziativa in collaborazione con diverse strutture ospedaliere per visite senologiche gratuite dal 4 all'8 marzo. A Monza, l'Associazione Salute donna onlus in collaborazione con gli Istituti clinici Zucchi e il Cam (Centro analisi di Monza) organizza venerdi' 8 marzo visite senologiche ed eventuali esami mammografici ed ecografici gratuiti. A Lecco, l'azienda ospedaliera della Provincia organizza in collaborazione con la Lilt presso il centro commerciale Le Meridiane il 5 e il 6 marzo visite senologiche (dalle 9.30 alle 12.30) e corsi di autopalpazione mammaria per ragazze dai 18 ai 25 anni. In provincia di Brescia, all'ospedale di Desenzano del Garda, l'8 marzo visite senologiche ed ecografia mammaria gratuita dalle 9 alle 13. A Viterbo, fino al 4 luglio, arriva in diverse zone della citta' l'unita' mobile di mammografia messa a disposizione dalla Ausl in collaborazione con l'amministrazione comunale. 
- VISITE GINECOLOGHE E PAP TEST: all'Ospedale San Camillo di Roma un vero e proprio pacchetto prevenzione per donne dai 40 ai 60 anni, con mammografie, visite  senologiche e ginecologiche, pap test e test dell'Hpv. A partire da oggi su prenotazione. La Anvolt (Associazione nazionale volontari lotta contro i tumori) organizza in 20 citta' italiane dall'8 al 10 marzo visite ginecologiche (ma anche senologiche, pap test e ecografie) in cambio di un'offerta volontaria (per informazioni www.anvolt.org). L'Aied (Associazione italiana per l'educazione demografica) offre a Napoli l'8 marzo un Open  Day di prevenzione, con visite ginecologiche, senologiche e pap test. 
- VISITE TIROIDE E CONSULENZE ENDOCRINOLOGICHE: l'8 e il 9 marzo e il 15 e il 16 dalle 9 alle 13 e dalle 14 alle 18 presso il distretto Asl a Scandicci (Fi), in collaborazione con Fondazione Ant Italia Onlus, 120 visite gratuite alla tiroide da prenotare fino al 6 marzo. L'Aied di Napoli offre consulenze endrocrinologiche venerdi' 8 marzo. 
- OSTEOPOROSI: il gruppo Gvm care&research offre venerdi' 8 marzo dalle 10 alle 19.30 screening gratuiti per l'osteoporosi in cinque regioni italiane (Lombardia, Piemonte, Emilia Romagna, Puglia e Sicilia). Per informazioni www.gvmnet.it. 
- CONSULENZE PSICOLOGICHE: ad offrirle e' l'Aied di Napoli.  
