#titolo Catering & Ingrosso alimentare - Libri - Terra&Gusto
  (CATERING 6 INGROSSO ALIMENTARE IN ITALIA 2012 - ANNUARIO AGRA - pagine 1.500 - 100 euro) 
 E' giunto alla sesta edizione l'Annuario Catering & Ingrosso alimentare in Italia, che riporta le aziende - circa 700 - operanti in tutti i comparti della ristorazione moderna, collettiva, commerciale, sanitaria, scolastica, ferroviaria, navale, aeroportuale, servizi sostitutivi di mensa, ecc. Per ognuna di esse nel volume edito da Agra, oltre a ragione sociale e sito, vengono fornite le principali informazioni di carattere economico e commerciale (collegamenti di gruppo, capitale sociale, fatturato, addetti, attivita', marchi, insegne. Completano il quadro alcune note su programmi di sviluppo e management).  
La seconda parte dell'Annuario comprende un repertorio delle piu' importanti imprese commerciali che si svolgono nel nostro Paese arrivita' di intermediazione all'ingrosso nel settore alimentare. Le circa 8.000 aziende inserite nel volume sono suddivise per settori merceologici dall'ittico all'ortofrutticolo, dal lattiero-caseario alle bevande, drogheria e surgelati. Una sezione e' poi dedicata al cash&carry, una formula distributiva che sta registrando un notevole successo. 
L'Annuario Agra e' anche disponibile su CD ROM per rendere possibile operazioni di analisi, mailing e stampa delle informazioni contenute nella pubblicaizone.Â   
''La ristorazione fuori casa in Italia - scrive il direttore di Agra Sergio Auricchio - e' un fenomeno relativamente recente. Non piu' di 40 anni fa un pranzo al ristorante veniva visto come un evento da grandi occasioni. Il primo fast food in Italia fu introdotto da Cremonini con Burghy nel 1982, mentre contava circa 500 esperienze la ristorazione collettiva alla fine degli anni Settanta. L'aumento del reddito pro capite, il crescente tasso di occupazione femminile, e la maggior frequenza di viaggi di lavoro e di vacanza sono alla base dello sviluppo dei consumi fuori casa. E nel 2011 il mercao del fuori casa puo' essere valutato in Italia intorno ai 70 miliardi di euro''. Da qui una puntuale e approfondita analisi sulle prospettiva della ristorazione collettiva e quella commerciale, nonche' quella in concessione. Fino a un focus, in dieci punti, su dove il canale Horeca, anche alla luce del diffondersi di allergie e intolleranze alimentari.  
