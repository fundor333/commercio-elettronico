#titolo Vino: 5 stelle per vendemmia Brunello 2012  - Speciali - Terra&Gusto
  MONTALCINO (SIENA), 23 FEB - E' di 5 stelle, il massimo punteggio previsto, il rating assegnato oggi alla vendemmia 2012 del Brunello, che è stata la raccolta più scarsa negli ultimi 10 anni (-14% rispetto al 2011), a causa dell'andamento climatico. La cerimonia di assegnazione si e svolta oggi a Montalcino nell'ambito di Benvenuto Brunello. Una speciale commissione, presieduta all'enologo Vittorio Fiore, ha valutato la vendemmia da poco entrata in cantina e che uscirà in commercio sotto forma di Brunello solo nel 2017. "I vini dell'annata 2012 - ha commentato l'enologo Fiore - hanno una notevole struttura, livelli di polifenoli molto alti e una intensità colorante molto elevata. I terreni di Montalcino, profondi e dotati di buona componente argillosa, hanno permesso di gestire al meglio la vegetazione e mantenerne il necessario equilibrio in una annata molto siccitosa e calda. La qualità dei vini del 2012 sarà di elevatissimo livello con caratteristiche ideali per il lungo affinamento previsto per il Brunello". Nonostante il clima, è stato spiegato, sia stato caratterizzato da forte instabilità, con un inverno estremamente rigido e nevoso, un'estate molta calda e secca nella prima parte e piovosa a fine stagione, il livello di acidità delle uve e, buono, ben al di sopra dei limiti del Disciplinare, e la qualità dei vini sarà di livello.  
