#titolo Nissan, a Bologna una 'citta'' dedicata a Juke - Prove  e Novit√† - Motori
  ROMA - Nissan rompe tutti gli schemi e, per coinvolgere il pubblico, presenta a Bologna in anteprima italiana Juke Nismo e eNV200, inoltre regala emozioni in pista con Juke-R e rivelare le diverse anime di un marchio eclettico e proiettato verso il futuro. 
All'insegna dell'innovazione, i tre temi che Nissan propone al Bologna Motor Show 2012 attraverso altrettanti spazi dedicati: Juke Town, ovvero la citta' virtuale di Juke, dove scoprire tutte le versioni speciali ispirate dal vincente crossover compatto di Nissan e le attivita' promosse dal marchio su questo modello; electric city con l'anteprima italiana della versione 100% elettrica del veicolo multifunzione NV200 e con la presenza della pluripremiata Leaf, l'auto elettrica piu' venduta al mondo; il motor sport ch vede in pista nell'arena Juke-R, Juke 190HP, 370Z, GT-R. 
I riflettori sono puntati tutti sulla gamma elettrica che oggi, accanto a Leaf, vede l'e-NV200, il primo veicolo multifunzione 100% elettrico della gamma Nissan e il secondo dei 4 modelli a emissioni zero che Nissan si e' impegnata a lanciare entro il 2014. Fabbricato esclusivamente nello stabilimento Nissan di Barcellona in Spagna e distribuito globalmente, e-NV200 riunisce in se' le  caratteristiche di due prodotti vincenti del marchio: Nissan LEAF, il veicolo elettrico puro piu' venduto al mondo, ed NV200, ''International Van of the Year'' nel 2010. 
Quando partira' la produzione nel 2013, e-NV200 consolidera' il primato mondiale di Nissan nella mobilita' a emissioni zero. 
Con la sua guida silenziosa e zero emissioni allo scarico, e-NV200 aprira' nuove opportunita' di business per il marchio. 
Attualmente sono in corso i test su strada, realizzati da parte di importanti societa' come ad esempio FedEx Express e Coca-Cola Central Japan, e-NV200 avra' lo stesso volume di carico di NV200 endotermico, ma sfruttera' la propulsione ''verde'' di Nissan LEAF con tecnologia Quick Charging, che consente la ricarica della batteria elettrica da 0 fino all'80% della capacita' in meno di 30 minuti. I visitatori del Bologna Motor Show avranno, quindi, la possibilita' di scoprire la tecnologia a emissioni zero al servizio del lavoro con e-NV200, ma avranno anche l'opportunita' di fare un vero test drive sulla Nissan LEAF, grazie ad una flotta di vetture che Nissan portera' alla manifestazione bolognese.  
