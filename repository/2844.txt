#titolo Crociere: su navi Msc celebrati 4.380 matrimoni all'anno - Crociere e Traghetti - Mare
  (ANSA) - NAPOLI, 13 FEB - Sposarsi in crociera: sono oltre 4.380 in media i matrimoni celebrati a bordo delle navi della  Ms c . In navigazione vengono organizzate cerimonie di ogni tipo, dalle nozze, alla riconferma delle promesse prevedendo, come sottolinea una nota dell'ufficio stampa, location particolari con addobbi floreali ad hoc, musiche, la presenza degli ufficiali di bordo.     Msc Crociere ha istituito dei wedding planner dedicati per l'organizzazione delle nozze. In media viene programmato un matrimonio al giorno. Per un totale, considerando le 12 navi della flotta, 4.380 matrimoni all'anno. A ogni cerimonia partecipano almeno 10 tra parenti ed amici degli sposi ma ci sono stati casi in cui gli ospiti sono arrivati a 150. A bordo una cerimonia su quattro e' un rinnovo di promesse. Chi si sposa in navigazione? Soprattutto coppie italiane, spagnole e sudafricani. Gli scenari preferiti sono Venezia, i Fiordi, l'Isola di Stromboli mentre gli itinerari privilegiati dalle coppie sono il Mediterraneo e il Sud Africa.(ANSA).  
