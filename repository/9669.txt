#titolo Inghilterra, e' tempo di decisioni coraggiose - Visto da...
  (ANSA) - LONDRA - Neppure le scuse - tardive e inservibilli - di Blatter possono lenire la delusione inglese. Perchè nessuno dalle parti di Londra si nasconde dietro il gol fastasma di Lampard. E mentre i Tre Leoni atterrano a Heathrow nella più assoluta indifferenza, la Fa brancola nel buio, indecisa sul futuro di Capello. ( ASCOLTA L'AUDIO ) 
 I 90 minuti contro la Germania sono bastati per ritornare indietro di due anni quando l'Inghilterra mancava la qualificazione a Euro 2008 e McLaren veniva cacciato a furor di popolo. Ma questa volta il fallimento appare ancora più allarmante perchè all'orizzonte non c'è un nuovo Capello, ovvero un allenatore che con il suo pedigree vincente possa anche solo promettere la riscossa. Il tracollo dell'Inghilterra è la bocciatura di un'intera generazione, quella dei Gerrard, Lampard, Terry, surclassati ai limiti dell'umiliazione per l'ennesima volta sul palcoscenico internazionale. A Wembley, quartier generale della Fa, è tempo di decisioni forti e coraggiose: autocompiangersi per una svista arbitrale, per quanto clamorosa, sarebbe un'autogol imperdobabile.  
