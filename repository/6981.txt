#titolo Parte da Forli' campagna Hera contro abbandono rifiuti - Rifiuti & Inquinamento - Ambiente&Energia
     (ANSA) - FORLI', 18 MAR - Affissioni, cartoline informative e
cartelli posizionati in prossimita' delle aree piu' critiche
caratterizzate dal maggior numero di abbandoni, successivamente
spot televisivi sulle reti locali. Parte da Forli' dal 25 marzo una nuova campagna di Hera per
contrastare l'abbandono dei rifiuti. Si parte da Forli', perche'
in questa citta' il problema dell'abbandono dei rifiuti, in
particolare di quelli ingombranti, e' molto sentito e per
affrontarlo in modo efficace non e' piu' sufficiente limitarsi a
indicare le corrette modalita' di conferimento. Oltre a
provocare il degrado dell'ambiente e della citta', del resto,
l'abbandono dei rifiuti su suolo pubblico e' un reato
sanzionabile per legge (le multe vanno da un minimo di 300 a un
massimo di 3.000 euro). L'abbandono e' anche un costo per la collettivita': poiche' a
Forli' questo fenomeno e' particolarmente diffuso, per tenere la
citta' pulita Hera e l'amministrazione comunale hanno dovuto
attivare un servizio apposito di raccolta degli abbandoni, che
comporta oltre 11.000 interventi all'anno e per il quale si e'
arrivati a spendere 300.000 euro annui.
