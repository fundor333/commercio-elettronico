#titolo Juve, Caceres resta in ospedale - Calcio
     (ANSA) - TORINO, 17 MAR - E' ricoverato nel reparto di
neurochirurgia del professor Faccani, Martin Caceres, il
giocatore della Juventus ferito nella notte in un incidente
stradale. Le sue condizioni sanitarie non sono gravi: il
difensore uruguaiano è cosciente e non è stato necessario
intubarlo. Nelle prossime ore, secondo quanto si apprende,
potrebbe essere trasferito in chirurgia plastica.  Stanno invece
bene i tre giovani che si trovavano sull'altra auto coinvolta
nell'incidente.
