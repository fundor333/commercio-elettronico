#titolo Hyundai, dalla Veloster in chiave surf, al Santa Fe 7 posti - Prove  e Novit√† - Motori
  ROMA - Hyundai non nasconde le ambizioni di ulteriore crescita negli Stati Uniti, cercando anche di recuperare la propria immagine dopo il passo falso rappresentato dalle dichiarazioni non veritiere sui consumi dei modelli del Gruppo e i conseguenti pesanti rimborsi ai propri clienti Usa. Al Los Angeles Auto Show strizza l'occhio al mondo piu' giovane - quello degli sportive e dei surfisti a cui si era gia' rivolta Fiat in occasione del Sema di Las Vegas con la 500 Beach Cruiser - e fa debuttare (probabilmente senza aver interpellato Citroen sul problema del nome) la concept Veloster C3 Roll Top. 
 L'idea, non nuovissima, e' quella di aprire il tetto di una coupe' fino alla parte posteriore della vettura - come aveva gia' fatto proprio la Citroen - per ricavare una sorta di vano da pick up quando serve trasportare grandi carichi. Nella Veloster C3 Roll Top puo' essere caricata tranquillamente una mountain bike, ma le possibilita' comprendono anche i kayak e naturalmente le tavole a vela anche di grandi dimensioni. Una particolarita' di questa concept creata da Chris Chapman, responsabile di Hyundai Design North America, e' data dal materiale utilizzato per il piano di carico: un mosaico di colorati tasselli ricavati da tavole da surf destinate alla rottamazione. Molto piu' concreta la proposta per una variante 7 posti ricavata dall'ultima generazione del suv Santa Fe: la linea e' addirittura piu' piacevole della versione ''corta'' per effetto di un diverso taglio e di differenti dimensioni della terza luce laterale.  
