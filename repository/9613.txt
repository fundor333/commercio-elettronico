#titolo Banca Marche, presidio sindacati il 14/3 - Marche
     (ANSA) - ANCONA, 12 MAR - I sindacati Fabi, Fiba-Cisl,
Fisac-Cgil e Uilca hanno indetto per giovedi' 14 marzo dalle 14
un presidio a Fontedamo, sede di Banca Marche a Jesi, in
concomitanza con il Cda nel corso del quale dovrebbe essere
approvato il bilancio 2012, il primo in rosso nella storia
dell'istituto di credito. I sindacati dei bancari vogliono fare
''chiarezza sulle responsabilita' delle attuali difficolta',
valorizzare le professionalita' dei lavoratori e salvaguardare
l'occupazione''.
