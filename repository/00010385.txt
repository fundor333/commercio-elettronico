#titolo Distilleria Bottega, +15% fatturato 2012 - Business - Terra&Gusto
  - TREVISO - La distilleria Bottega ha chiuso il 2012 con un fatturato di 37 milioni di euro, marciando a ritmi tra il 10 e il 15% di crescita all'anno nonostante la crisi. E' di questi giorni la ricorrenza della fondazione della Distilleria nata oltre 35 anni fa per volontà di Aldo Bottega, di cui domani ricorre il trentennale della morte. Nel 1983 l'azienda era un'unità familiare con una produzione annuale di 15.000 bottiglie di grappa, tutte distribuite nel comprensorio coneglianese. 
Attualmente l'azienda è diventata tra i leader di settore, conta 100 dipendenti ed esporta oltre 8 milioni di bottiglie tra vino (Prosecco, Amarone, Brunello, Chianti) e grappa in oltre 130 paesi.  
