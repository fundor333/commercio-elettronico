#titolo San Miniato,creare strada valorizzazione tartufo - Prodotti tipici - Terra&Gusto
  (ANSA) - FIRENZE, - Creare una 'Strada per il tartufo di San Miniato' che possa valorizzare il pregiato tubero, ma anche le produzioni tipiche e gli aspetti culturali del territorio. E' la richiesta avanzataÂ  dal sindaco di San Miniato (Pisa) Vittorio Gabbanini, presentando la mostra mercato di Cigoli, dedicata al tartufo marzuolo. In Toscana, e' stato spiegato, esistono le strade del vino e dell'olio, ma ''un percorso specifico di valorizzazione del tartufo ancora non e' stata pensato''. 
San Miniato, ha ricordato il sindaco, ''ha creato tutta una serie di appuntamenti legati ai vari tipi di tartufo, in primis il pregiato bianco, e alla loro raccolta, lungo tutto l'arco dell'anno. Questo diventa un importante traino per valorizzare poi le produzioni tipiche locali e gli appuntamenti culturali del territorio''. Su questo esempio, ha sottolineato il consigliere regionale Pd e presidente del Consiglio comunale di Firenze Eugenio Giani ''potremo pensare a creare degli itinerari nelle varie parti della Toscana dove si raccoglie il tartufo, pensando anche a istituire una rete delle 'Citta' del tartufo' toscane''.(ANSA).  
