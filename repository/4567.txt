#titolo Subaru, a Ginevra concept Viziv anticipa futuri crossover - Prove  e Novit√† - Motori
  ROMA - E' stata la reginetta dello stand Subaru a Ginevra. La vettura concept Viziv si prepara a definire le linee della futura generazione di crossover della Casa delle Pleiadi. Esternamente, il design ha superfici semplici e linee pulite. L'obiettivo era quello di creare equilibrio tra un aspetto molto solido della vettura e un abitacolo molto 'concentrato'. Il frontale sottolinea i motivi comuni ai prodotti Subaru. La griglia, piu' grande e sporgente verso l'esterno, fornisce la nota dominante del design del frontale ed e' il punto da cui avviene il collegamento al corpo vettura in modo molto dinamico.          Anche il design posteriore dispone degli stessi motivi stilistici Subaru utilizzati nella parte anteriore. Il fanale e' dotato di un motivo iconico Subaru, e il pannello esagonale e' circondato di lampade con il design dall'esterno al centro. 
Il colore esterno 'Mistral Silver Metallic' mette in evidenza la dinamica filante di questo concept. 
All'interno il posto guida dispone di un layout del pannello strumenti progettato per la facilita' di funzionamento e il controllo del veicolo da parte del guidatore. Il cruscotto visualizza lo stato di funzionamento dinamico della guida con il sistema di assistenza Subaru Eye-Sight. Il contagiri e il tachimetro al centro combinano funzionalita' e sportivita', con un design che conferisce grande visibilita'.      La proposta per il futuro dei propulsori Subaru montata nella Viziv sara' 'Subaru Boxer Diesel Hybrid'. E' un sistema ibrido che combina un 2.0 litri Subaru Boxer Diesel con una coppia elevata compatibile con il cambio Lineartronic (CVT), con un motore anteriore che fornisce sia la trazione del veicolo che la produzione di energia, e due motori indipendenti montati nel retrotreno per la guida del veicolo solo a trazione posteriore. 
Con questo sistema si possono ottenere elevate prestazioni e riduzioni delle emissioni nocive. 
Il sistema elettronico della vettura sceglie quale unita' di potenza utilizzare (elettrico o motore diesel o in abbinata) in base alla necessita' e al tipo di guida, ottimizzando cosi' anche il consumo di carburante. I motori elettrici sono utilizzati per avviare e guidare il veicolo durante le basse velocita' o in citta' mentre il motore diesel ad alta efficienza unito al cambio Lineartronic interviene durante la guida extraurbana o alle alte velocita'. 
Il sistema 'Hybrid SI-DRIVE' dispone di una modalita' 'Eco-Cruise' che fornisce il controllo della vettura coordinando il sistema per l'assistenza di guida Eye-Sight con le funzioni del cambio 'Intelligent' e 'Sport'. Il motore Diesel e i motori elettrici sono collegati fra loro e messi in funzione in base alle informazioni che giungono dalle telecamere del sistema Eye-Sight per ottenere una guida ECO compatibile e in completa sicurezza. La tecnologia adottata per il concept Viziv e' 'Indipendente-posteriore motorizzata Simmetrical AWD', un sistema che sta aprendo la strada a una futura generazione di Subaru 4 ruote motrici.  
