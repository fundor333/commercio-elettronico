#titolo Salute:con alcolici 100 calorie in piu' al giorno - Stili di vita - Salute e Benessere
     (ANSA)- ROMA, 16 NOV- Circa cento calorie. E' questa
l'incidenza  media dell'alcol nell'apporto calorico complessivo
giornaliero secondo una ricerca svolta negli Stati Uniti dal
National Center of Health Statistics. Gli uomini, secondo la
ricerca, sono quelli che bevono di piu', consumando birra, vino
e altri alcolici per un totale di 175 calorie, le donne invece
sono piu' ''parche'' e attente, arrivando a consumarne in media 
appena 60. Questo senza considerare i casi limite: cioe' quel 20
per cento di uomini e tre per cento di donne che consumano alcol
per un totale di 300 calorie. ''Sebbene 100 calorie sembrino
poche- spiega la dottoressa Samara Joy Nielsen del Centers of
disease control and prevention- sono sono affatto
insignificanti''. ''Siamo abituati a considerare con attenzione
l'apporto calorico dei cibi- spiega la dottoressa- ma non ci
preoccupiamo di saperne di piu' quello delle bevande ''. Ad
esempio, spiega Nielsen, se e' vero che degli alcolici si parla
molto per la quantita' di zuccheri al loro interno in pochi
sanno che un bicchiere di birra contiene 120 calorie, che un
bicchiere di vino ne contiene invece 100 e che 40 ml di liquore
ne contengono addirittura 150. La ricerca ha coinvolto persone
dai 20 anni in su sottoposte a un sondaggio su cio' che avevano
bevuto il giorno precedente: ne e' risultato che gli uomini
prendono piu' calorie dalla birra piuttosto che dal vino o dal
liquore, mentre le donne da tutte e tre le bevande alcoliche 
piu'' o meno nelle stesse quantita'.  (ANSA).
