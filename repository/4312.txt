#titolo Hubertus Troska nuovo membro del board Daimler - I Protagonisti - Motori
  ROMA - Il board di sorveglianza di Daimler ha nominato nuovo membro del consiglio di amministrazione Hubertus Troska che avra' la responsabilita' di tutte le attivita' del Gruppo in Cina. Trosk, 52 anni, assumera' la carica di CEO e presidente della Daimler Northeast Asia con la finalita' - si legge su Bloomberg - di recuperare le posizioni di Mercedes nello strategico mercato cinese e puntare all'obiettivo annunciato da Zetsche, CEO del Gruppo, di superare nelle vendite globali la rivale Bmw entro la fine del decennio. Troska lavora da 24 anni alla Daimler, dove era recentemente capo della divisione Truck per l'Europa e l'America Latina. Tra il 2003 e il 2005 e' stato a capo della divisione AMG e, ancora in precedenza, responsabile per le auto Mercedes in Turchia e per i Truck in Messico. Con l'arrivo di Troska in numero dei membri del consiglio di amministrazione sale a otto. Nella stessa riunione Daimler ha deciso di prolungare fino al 30 settembre 2018 il contratto di Andreas Renschler, attuale membro del board con responsabilita' per il settore Truck.  
