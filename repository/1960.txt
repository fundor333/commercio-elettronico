#titolo Boldi a Sestriere il 29 marzo - Piemonte
     (ANSA) - TORINO, 18 MAR - Massimo Boldi torna a Sestriere il
29 marzo per la proiezione speciale, al Cinema Fraiteve, di ''Un
Natale a 4 zampe''. Il film e' stato girato la scorsa estate
proprio a Sestriere. Confermata la presenza anche di Davide
Bracco, direttore di Film Commission Torino Piemonte, che ha
reso possibile la realizzazione del film, prodotto da RTI e
Filmax. Boldi si fermera' a Sestriere anche il 30 marzo per
premiare i vincitori del Trofeo Uovo d'Oro, gara di sci alpino
organizzata dalla Vialattea.
