#titolo Cadillac ATS e' la North American Car of The Year 2013 - Dalle Aziende - Motori
  DETROIT - La Cadillac ATS e' stata insignita oggi del premio di North American Car of the Year 2013. 
L'annuncio, che fa seguito al giudizio attribuito da una giuria di 49 giornalisti del settore automotive, e' stato dato in occasione della conferenza stampa di apertura della 25ma edizione del North American International Auto Show di Detroit.  ''E' un grande riconoscimento ricco di significato per l'intero team Cadillac - ha dichiarato Bob Ferguson, vicepresidente GM, global Cadillac - in particolare per tutte le donne e gli uomini che costruiscono l'ATS a Lansing in Michigan e per tutti i nostri designer e ingegneri. Un macchina come l'ATS e' il risultato di un impegno incredibile. Questo e' l'unico modo per creare una grande auto di lusso''.  La nuova Cadillac ATS e' una berlina sportiva di medie dimensioni con trazione posteriore o integrale dotata di un motore quattro cilindri benzina 2 litri turbo a iniezione diretta da 276 Cv. E' la vettura piu' leggera della sua categoria negli Stati Uniti ed e' stata progettata per prestazioni di guida dinamiche e sportive, con un preciso riferimento alle nuove esigenze della clientela nordamericana ed europea.  
