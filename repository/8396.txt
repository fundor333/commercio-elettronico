#titolo Cina: Li presenta governo, Wang a esteri - Mondo
     (ANSA) - PECHINO, 16 MAR - Il premier cinese Li Keqiang ha
presentato il suo governo, che ora passa all'esame dell'
Assemblea Nazionale del Popolo. Tra i 4 vice spicca Wang Yang,
ex-capo del partito nel Guangdong. Agli esteri va Wang Yi, gia'
responsabile dei delicati rapporti con Taiwan che prende il
posto di Yang Jiechi promosso consigliere di stato. Zhou
Xiaochuan resta governatore della banca centrale mentre Lou
Jiwei va alle finanze. Domani, Li terra' la conferenza stampa
che chiude i lavori dell' Assemblea.
