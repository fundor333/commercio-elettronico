#titolo Roma: Rc valuta suo candidato a primarie - Lazio
     (ANSA) - ROMA, 12 MAR -  Rivoluzione Civile potrebbe avere un
suo candidato alle primarie del centrosinistra per scegliere il
candidato sindaco di Roma.  "Accogliamo l'appello del Partito
democratico romano e dei tanti autorevoli esponenti del centro
sinistra che invitavano a un dialogo aperto in vista delle
imminenti primarie -spiega Ingroia-  Noi stiamo valutando di
partecipare in piena coerenza con la linea espressa finora e per
l'affermazione di un polo progressista che sia in grado di
governare il cambiamento".
