#titolo Militare trovato morto su nave Palmaria a Spezia - Uomini e Mare - Mare
  (ANSA) - LA SPEZIA, 11 FEB - Un militare di 30 anni originario di Napoli, sottocapo imbarcato su Nave Palmaria della Marina Militare ed impegnato nel turno di guardia notturna, è stato rinvenuto privo di vita. Sul corpo, una ferita di arma da fuoco. Non si esclude l'ipotesi del suicidio. Sul posto i Carabinieri e la magistratura. 
 Il militare era originario di Gragnano, in provincia di Napoli. A trovarlo sono stati alcuni colleghi che in piena notte hanno udito uno sparo a bordo della Palmaria. Accanto al corpo dell'uomo è stata trovata la pistola d'ordinanza, una beretta calibro 9. 
 Dai primi accertamenti, il militare si sarebbe sparato un colpo in bocca.Sulla Nave Palmaria, di stanza alla Spezia, opera un equipaggio di 32 uomini. La Nave Palmaria, al comando del tenente di vascello Francesco D'Addario, è adibita a trasportofari.(ANSA).  
