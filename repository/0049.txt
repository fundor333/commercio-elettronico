#titolo Forte vento in Umbria, alberi caduti - Umbria
     (ANSA) - PERUGIA, 18 MAR - Forte vento e pioggia da stamani
su quasi tutta l'Umbria dove le temperature si sono piuttosto
abbassate. In provincia di Perugia diverse le piante cadute e i rami finiti
sulle strade. Finora i vigili del fuoco hanno compiuto una
ventina di interventi ma altre richieste stanno arrivando al
comando di Madonna alta. Molti anche i rami spezzati e finiti
sulle strade. Tre o quattro interventi sono stati compiuti anche in provincia
di Terni. In particolare tra Narni, Amelia e Orvieto.
