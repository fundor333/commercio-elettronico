#titolo Da Napoli in Sicilia camper contro pizzo - Cronaca
     (ANSA) - NAPOLI, 18 MAR - La 'Primavera antiracket' parte da
Napoli e attraverso una staffetta in camper arrivera' in Sicilia
fino a Siracusa. L'iniziativa, che rientra nel Pon Sicurezza, e'
organizzata dalla Federazione delle associazioni Antiracket e
Antiusura Italiana (Fai) e coinvolge le regioni del Sud Italia:
Campania, Calabria, Puglia e Sicilia ed e' stata presentata a
Napoli. Saranno ''dieci giorni di impegno contro il pizzo'', ha
sottolineato Tano Grasso, presidente onorario del Fai.
