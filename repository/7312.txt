#titolo Radio-bisturi per combattere tumori - Speciali ed Eventi - Salute e Benessere
  Con i moderni 'bisturi di radiazioni' si possono attaccare i tumori anche nei casi in cui quello tradizionale non puo' intervenire. Degli ultimi passi avanti fatti dalla radioterapia se ne parla in occasione dell'inaugurazione del centro realizzato dall'Universita'di Pittsburgh (Upmc) nell'Ospedale San Pietro Fatebenefratelli di Roma.    ''Oggi con la radiochirurgia possiamo osservare il tumore all'interno del corpo umano e vederlo muoversi in tempo reale - spiega Dwight Heron, primario di radioterapia dei centri oncologici Upmc - e questo ci permette di individuare il target da colpire con molta precisione. Per la gran parte dei tumori la chirurgia rimane la terapia standard, ma per quelli in zone inaccessibili, ad esempio in prossimita' di organi vitali, la radiochirurgia puo' offrire un reale vantaggio ai pazienti".    Il centro, che fa parte di un network di 20 ospedali in Usa, Italia e Irlanda, e' diretto da Pier Carlo Gentile, e utilizzera' le tecniche piu' moderne a disposizione, da quelle guidate da immagini in 3 e 4 dimensioni a quelle con fasci a intensita' modulata, meno forti ai margini del tumori per intaccare meno tessuto sano possibile.  
