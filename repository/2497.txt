#titolo Samsung, ecco il nuovo Galaxy S4 - Tecnologia e Internet
     (ANSA) - NEW YORK, 15 MAR - Samsung lancia la 'rivoluzione'
degli smartphone e presenta il nuovo Galaxy S4. Il dispositivo,
che sara' disponibile dal secondo trimestre in Europa, consente
il controllo dello schermo con lo sguardo. Il Galaxy S4 e'
spesso appena 7,9 millimetri e pesa 130 grammi, con il suo
display da cinque pollici. E' anche un vero e proprio
telecomando a raggi infrarossi per tenere a portata di mano
tutto l'intrattenimento domestico, dal televisore all'aria
condizionata.
