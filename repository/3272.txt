#titolo Con e-Co-Motion Volkswagen innova anche i 'commerciali' - Prove  e Novit√† - Motori
  GINEVRA - Tra le novita' che Volkswagen svelera' questa sera durante la tradizionale anteprima 'fuori Salone' c'e' anche un rivoluzionario veicolo commerciale che, una volta diventato di regolare produzione, e' destinato - secondo quanto si legge nella nota - a ''svolgere un ruolo cruciale nel rispondere alla crescente domanda di trasporto di merci nelle megacity''.     Il Volkswagen e-Co-Motion e' un furgone di taglia compatta (4,55 m di lunghezza per 1,90 di larghezza) con portata di 800 kg e un volume utile di 4,6 metri cubi. La trazione e' 100% elettrica ed e' assicurata da un pacco batterie che e' collocato, assieme al motore ed alla trasmissione, in una zona 'bassa' della piattaforma per consentire il massimo sfruttamento della parte 'alta' della struttura.     Progettato indipendentemente rispetto a modelli Volkswagen gia' esistenti in questo segmento, l'e-Co-Motion potrebbe essere proposto - precisa il comunicato della Casa di Wolfsburg - proprio per questa modularita' della cabina di guida e della meccanica, anche con differenti carrozzerie, come minibus per trasporto persone, furgone refrigerato o cassonato.  
