#titolo Blog Grillo, resort non esiste - Politica
'L'autista, la cognata e l'ingegnere'. 
E' titolo dell'ultimo post del sito di Beppe Grillo che fa il verso al settimanale L'Espresso, che pone dubbi su alcuni investimenti in Costarica di Walter Vezzoli, autista di Grillo. 
Il blog attacca il settimanale con un fotomontaggio della copertina de L'Espresso: al posto di Grillo c'e' l'immagine dell'ingegnere De Benedetti. L'articolo riporta l'intervista a Vezzoli del Fatto Quotidiano che esclude investimenti sospetti. 
   
 Grillo, infine, si rivolge direttamente "ai giornalisti de l'Espresso": consultare Wikipedia e scoprire che per società anonima (Sociedad Anonima, abbreviazione: S.A.), in Costa Rica e in quasi tutti i Paesi del mondo in cui si parla spagnolo, si intende quella che in italiano viene comunemente denominata Società per Azioni"  
