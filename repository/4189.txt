#titolo CRISI: MEMC; IN CAMPO ANCHE SEL - Qualit√° Alto Adige
 
     (ANSA) - BOLZANO, 6 MAR - Doppio accordo per il futuro della
Memc di Sinigo nel Meranese: oltre a quello pubblico con il
Ministero dello Sviluppo economico, che da' il via libera alla
linea di interconnessione Italia-Austria, arriva anche quello
fra azienda e Sel. La societa' a partecipazione provinciale,
infatti, diventera' partner di Memc, e fornira' energia anche
prima del termine dei lavori sulla nuova linea.
   ''E' stato un percorso lungo 9 mesi - ha sottolineato
l'assessore Roberto Bizzo, che in Giunta provinciale ha le
competenze in materia di lavoro - ma siamo riusciti a portare a
termine un grande risultato. L'accordo con il Ministero dello
sviluppo economico, che concede a Memc la possibilita' di
realizzare la linea di interconnessione tra Italia e Austria,
rappresenta il primo ma fondamentale passo verso la concreta
soluzione della crisi. Dobbiamo in ogni caso essere realisti, e
sarebbe sbagliato fare annunci trionfalistici, ma quello che mi
sento di dire ai lavoratori in cassa integrazione e alle loro
famiglie e' che noi continueremo ad impegnarci a fondo per
garantire la ripresa dell'attivita' all'interno dello
stabilimento nei tempi piu' brevi possibili: anche prima della
conclusione dei lavori sulla linea''.
   Oltre al protocollo d'intesa sottoscritto a Roma, infatti, vi
e' un secondo accordo di natura piu' privatistica fra la stessa
Memc e la Sel. ''La societa' energetica provinciale - ha
aggiunto Bizzo - si e' messa a disposizione con grande senso di
responsabilita' per iniziare in anticipo gli interventi
necessari alla realizzazione del collegamento transfrontaliero,
accettando anche di offrire una sorta di ''pre-finanziamento''
energetico allo stabilimento di Sinigo in attesa del
completamento dell'opera''. Il presidente di Sel, Wolfram
Sparber, ha parlato di ''un grande passo in avanti'', precisando
pero' che l'accordo riguarda solo ''la cornice all'interno della
quale proseguire nella collaborazione''. Dal punto di vista
tecnico, Sel importera' direttamente energia dall'Austria per
conto di Memc, e tutto cio' che non verra' utilizzato
dall'impianto di Sinigo potra' essere rivenduto sul mercato
privato. ''Con questo doppio accordo - ha spiegato il direttore
dello stabilimento Claudio Pasolli - si crea l'ambiente adatto a
rendere competitiva Memc rispetto ai concorrenti dell'area
germanica. I tempi per la ripresa dell'attivita'? Difficile fare
previsioni, ma anche grazie alla disponibilita' di Sel
cercheremo di ridurli il piu' possibile. Restano in ogni caso da
risolvere alcune questioni tecniche legate sia al rapporto con
Terna, che e' il gestore italiano della rete elettrica, sia con
Tiwag, che opera invece oltre il confine del Brennero''.
(ANSA).
           

 
