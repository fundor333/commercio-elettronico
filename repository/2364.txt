#titolo Al via seconda edizione di Bcfn Yes!, bando per ricercatori - Mondo Agricolo - Terra&Gusto
  - Il Barilla Center for Food & Nutrition apre le selezioni per la seconda edizione di Bcfn Young Earth Solutions! (Yes!), dedicata ai migliori progetti sul tema dell'alimentazione sostenibile. L'obiettivo di Bcfn Yes! e' quello di promuovere lo sviluppo di progetti concreti per affrontare i temi piu' urgenti nel campo della sostenibilita' alimentare. I progetti verranno selezionati valutando il reale impatto sociale dell'idea, l'innovazione, l'originalita' e la concreta fattibilita'. 
L'edizione 2012 ha coinvolto circa 3.000 studenti in tutto il mondo. Per partecipare occorre essere studenti universitari o ricercatori, di qualunque facolta', grado e Paese, e non aver compiuto i 30 anni entro fine ottobre 2013. Le iscrizioni sono aperte ai singoli studenti o team costituiti da un massimo di tre componenti.  
Bcfn Yes!, ha sottolineato Guido Barilla, presidente del Bcfn e presidente del Gruppo Barilla, ''e' il fiore all'occhiello dell'attivita' del Barilla Center perche' rappresenta la forte volonta' di rivolgersi a un pubblico sempre piu' ampio, per diffondere conoscenza e consapevolezza, generando il dibattito attorno ai temi dell'alimentazione e della nutrizione''.      
Le dieci migliori idee verranno selezionate come finaliste e presentate nel corso del quinto International Forum on Food and Nutrition, che si terra' a Milano a fine novembre.  
L'idea vincitrice vale un premio di mille euro e la possibilita' di partecipare nel 2014 ad un progetto di studio del Barilla Center for Food and Nutrition, come avvenuto per Federica Marra, vincitrice dell'edizione 2012, e attualmente al lavoro con il team di esperti del BCFN per la realizzazione di un nuovo studio sullo spreco alimentare. Il bando 2013 e' sul sito 
 www.bcfnyes.com. 
 Â   
