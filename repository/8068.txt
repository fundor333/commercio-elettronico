#titolo Petrolio in mare tra Abruzzo e Molise - Rifiuti & Inquinamento - Ambiente&Energia
  Â ERMOLI (CAMPOBASSO) - Una chiazza di idrocarburi stimata in mille litri e' stata avvistata dall'equipaggio della nave di stoccaggio Alba Marina, al campo petrolifero Rospo Mare, al largo delle coste tra Abruzzo e Molise. La Guardia costiera di Termoli, sotto il coordinamento della Direzione Marittima di Pescara, ha allertato i mezzi adibiti al servizio antinquinamento, intervenuti sul posto insieme ad un rimorchiatore e due motovedette. Lo sversamento e' stato circoscritto con 'panne di contenimento'. L'intero campo e' sorvegliato da un sistema di telecontrollo a terra da cui e' possibile arrestare la produzione in qualsiasi momento. Intervento possibile anche dalla nave stoccaggio Alba Marina. Dopo l'attivazione delle misure di emergenza, operativi tutti i mezzi antinquinamento a mare e aerei. Tutte le operazioni avvengono in coordinamento con le autorita' competenti. Il campo petrolifero offshore di Rospo Mare e' situato a circa 12 miglia dal porto di Termoli. E' in produzione dal 1982 e fino ad oggi ha estratto 92 milioni di barili di olio. Gli impianti di produzione sono gestiti da Edison in qualita' di operatore al 62% e in joint venture con Eni al 38%.  
