#titolo Olegario Manuel Bartolo Benquerenca - Mondiali Sudafrica
  Olegario Manuel Bartolo Benquerenca è nato il 18 ottobre 1969 a Moura – Leiria (Portogallo) ed è internazionale dal 2001. Figlio d’arte – anche il padre era arbitro -, di professione assicuratore, ha come hobby correre in jeep. La sua attività internazionale ad alti livelli inizia nel 2007, quando dirige 4 gare ai Mondiali Under 17 in Corea del Sud: Germania-Colombia 3-3 e Corea del Nord-Nuova Zelanda 1-0 (fasi a gironi), Argentina-Costarica 2-0 (ottavi di finale) e Germania-Ghana 2-1 (finale 3° e 4° posto). Nel 2009 è presente ai Mondiali Under 20 in Egitto, dove fa 3 partite, tutte nella fase a gironi: Uruguay-Inghilterra 1-0, Emirati Arabi Uniti-Honduras 1-0 e Repubblica Ceca-Costarica 3-2. Nel cammino verso Sudafrica 2010 ha diretto 4 partite, tutte nel continente europeo: Francia-Serbia 2-1, Grecia-Israele 2-1, Bosnia-Turchia 1-1 nei gironi eliminatori ed Ucraina-Grecia 0-1 ai play-off tra le seconde classificate, con bilancio di 2 vittorie interne, 1 esterna ed 1 pareggio. 
     
COL PORTOGALLO NIENTE RIGORI. Nelle 14 gare dirette dagli arbitri portoghesi il bilancio è di 11 vittorie e 3 pareggi; non sono mai stati concessi rigori, mentre sono state decretate 3 espulsioni. 
    
GLI ASSISTENTI. I due assistenti che comporranno la terna arbitrale portoghese con Bartolo Benquerenca saranno i connazionali Bertino Miranda (nato il 18 maggio 1972, internazionale dal 1999) e Josè Manuel Silva Cardinal (nato il 19 gennaio 1967, internazionale dal 1997). 
   
