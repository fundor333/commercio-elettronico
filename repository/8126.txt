#titolo Carolina Kostner - Protagonisti
E cinque: Carolina Kostner ha vinto per la quinta volta il titolo europeo di pattinaggio artistico. A Zagabria l'azzurra, seconda dopo il programma 'corto' complice una caduta che ieri l'aveva penalizzata, con una prova magistrale nel programma 'libero' si è riscattata e superato sul filo di lana la sedicenne russa Adelina Sotnikova che era al colmando. La Kostner ha ottenuto 194,71 punti contro i 193,99 della Sotnikova e i 188,85 dell'altra russa, Elizaveta Tuktamysheva con 188,85. Amato quarto posto invece per l'altra azzurra in gara, Valentina Marchei (171,06), terza dopo il programma 'corto'. Per la 26enne bolzanina (li compirà il prossimo 8 febbraio) è il quinto titolo continentale dopo gli ori conquistati nel 2007, 2008, 2010 e 2012). Un libero perfetto ed emozionante eseguito sulle note del 'Bolero' di Ravel le permette di scavalcare in classifica la russa. Carolina conquista 194.71 punti, punteggio record nelle sue undici apparizioni continentali. "E' il mio undicesimo Europeo, ma quello più difficile per me: è stata una gara davvero complicata", ha detto Carolina subito dopo la gara.  
 Ai Mondiali, aggiunge con un filo di voce e l'emozione incalzante, "ora sarà molto difficile riconfermarsi. Io spero di divertirmi, di fare del mio meglio e di pattinare nel miglior modo possibile". Rabbia, determinazione - soprattutto dopo la caduta di ieri che l'aveva costretta al momentaneo secondo posto in classifica - ma anche leggiadria, bellezza e grazia sono stati gli 'ingredienti' che hanno consentito alla fuoriclasse italiana di 'danzare' sul ghiaccio e di confermarsi la migliore d'Europa. E' la seconda volta che la bolzanina bissa l'oro continentale: era successo nel 2007-2008 e adesso nel 2012-2013. E 'sorpasso' fotocopia anche tra gli uomini, con lo spagnolo Javier Fernandez, primo storico oro per il Paese nella disciplina, anche lui secondo al termine del corto, e che grazie ad una prova perfetta riesce a vincere l'oro con 274.87 punti scavalcando il francese Florent Amodio (250.53). Terzo il ceco Michal Brezina con 243.52 punti. Nelle retrovie gli azzurri Parkinson e Bacchini, eliminati al termine del programma corto con il 24/mo e il 29/mo punteggio.  
