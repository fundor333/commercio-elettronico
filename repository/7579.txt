#titolo Salone Los Angeles, Porsche svela nuova Cayman - Prove  e Novit√† - Motori
  ROMA - Porsche celebra la prima mondiale della nuova Cayman al Salone dell'Auto di Los Angeles 2012. L'auto, il cui lancio sul mercato europeo e' previsto per il prossimo 2 marzo (prezzi a partire da 53.075 euro), si presenta piu' piatta e affusolata, piu' leggera e veloce, piu' efficiente e potente di prima. Passo piu' lungo, carreggiata piu' larga e cerchi maggiorati migliorano la dinamica di guida di questa vettura sportiva a motore centrale. Dopo la 911 Carrera e la Boxster, la nuova coupe' e' la terza serie delle vetture sportive Porsche dotata dell'innovativa carrozzeria in struttura leggera.      La nuova generazione della vettura sportiva due posti a motore centrale debutta nelle due classiche versioni: Cayman e Cayman S. Il modello base e' spinto da un motore boxer a sei cilindri da 2,7 litri che eroga 275 CV (202 kW), con l'equipaggiamento ideale la Cayman accelera da 0 a 100 km/h in 5,4 secondi e raggiunge una velocita' massima di 266 km/h.     Il motore da 3,4 litri della Cayman S sviluppa 325 CV (239 kW) e puo' raggiungere la migliore accelerazione possibile da 0 a 100 km/h in 4,7 secondi con l'equipaggiamento adeguato. La Cayman S ha una velocita' massima di 283 km/h. 
Esternamente, il design e' caratterizzato da linee definite e bordi modellati, che sottolineano la silhouette piatta e filante della vettura. Il tratto piu' espressivo e caratteristico e' la rientranza dinamica lungo ciascuna porta, che favorisce l'afflusso dell'aria verso la presa d'aria laterale posteriore e da qui direttamente al propulsore. Nel frontale, la nuova Cayman e' riconoscibile dalle grandi prese d'aria caratterizzate dal lato esterno piu' largo.  
