#titolo GIORNO RICORDO: IORIO, APPROFONDIRE TEMA PER NON DIMENTICARE - Attivit√° Istituzionali Molise
     (ANSA) - CAMPOBASSO, 9 FEB - ''Il mio invito, rivolto a tutti
i molisani, alle istituzioni e principalmente alle scuole, e' 
quello di porre in essere oggi, e in tutta la settimana,
confronti, dibattiti e approfondimenti sul tema per non
dimenticare e per non far si' che le prossime generazioni non
abbiano a ripetere questa brutta pagina della millenaria storia
italiana''. E' uno dei passaggi del messaggio del presidente
della Regione Molise, Michele Iorio, in occasione della Giornata
del Ricordo delle vittime delle foibe, che apre citando una
frase di Massimo D'Azeglio.    ''L'onore che rendiamo alla memoria dei nostri morti l'amore
cosi' puro che sentiamo ancora per loro, parte dalle fibre piu'
sensibili del nostro cuore, e nessun popolo, in nessuna delle
epoche conosciute, si mostro' mai indifferente a tali
sentimenti' (Massimo D'Azeglio)''. 
   ''Ogni italiano - sottolinea Iorio - come ogni uomo che crede
nelle liberta', nella giustizia e nella democrazia, ha dunque il
dovere morale, civile e storico di ricordare le vittime delle
foibe e condividere il dolore dei loro familiari. Le
umiliazioni, le violenze, le prevaricazioni di tanti italiani
che pagarono con la vita la loro nazionalita' o credo politico,
verso la fine della seconda guerra mondiale e nei mesi che
seguirono la conclusione ufficiale del conflitto, ad opera dei
'titini', debbono appartenere alla memoria singola e collettiva
di ciascun italiano e molisano''.    ''Bene fece qualche anno fa il Parlamento - aggiunge nel
messaggio - a votare una legge che istitui' a livello nazionale
la 'Giornata del Ricordo' quale momento di rievocazione e
conservazione della memoria collettiva di fatti drammatici che
coinvolsero direttamente o indirettamente (si pensi agli oltre
300 mila profughi italiani che furono costretti a lasciare
l'Istria per le persecuzioni dei comunisti di Tito) un numero
sproporzionato di nostri connazionali, molti dei quali proprio
molisani. Fin dal primo anno della mia Presidenza ho ritenuto di
vivere questo giorno in modo adeguato promuovendo eventi e
iniziative che in alcuni casi hanno visto attori proprio i
testimoni, i figli o congiunti degli infoibati e i profughi. Un
omaggio alla memoria delle tante vittime, ma anche una
fortificazione della nostra identita' nazionale''. (ANSA).
