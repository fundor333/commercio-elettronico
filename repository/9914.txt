#titolo Dal Giappone lâ€™rx-massage per pelle ringiovanita e il relax - Benessere - In Viaggio
  Lo stato di salute e il benessere della pelle interagiscono con lo stato mentale. Le emozioni sono quindi influenzate dalla pelle attraverso il rilascio di mediatori chimici, inclusi i neurotrasmettitori, da parte dei cheratinociti cutanei che agiscono quindi sul cervello, sostengono i ricercatori dello Shiseido Research Center, a Yokohama e del Japan Science and Technology Agency, di Tokyo in una ricerca pubblicata a febbraio su Medical Hypoteses. La casa cosmetica giapponese studia da sempre le interazioni mente-pelle, cosi' come vuole la cultura giapponese e sforna ogni anno un esercito di massaggiatrici specializzate in grado di sollecitare con le dita i punti tsubo, tipici della medicina tradizionale cinese dove passano le linee energetiche dei meridiani. Le massaggiatrici, chiamate 'golden fingers', operano nelle Spa e nei ryokan del paese del sol levante e adottano una tecnica di massaggio unica al mondo, battezzata Rxmassage, che associa all'applicaizone di creme antieta' i principi della medicina orientale combinando massaggi muscolare, venosi e linfatici sul viso, collo, decollete' e spalle per un effetto lifting e rassodante immediato insieme ad uno stato di rilassamento totale. Spiegano le esperte: "Il massaggio dura un'ora, si accorda al ritmo mentale per stimolare le parti inattive del corpo e calmare quelle iperattive, ha un effetto rivitalizzante e distensivo e proprieta' anti-aging, stimolanti e rigeneranti". Le golden fingers giapponesi sono in arrivo in Italia e dal 12 al 25 febbraio presso la Rinascente di Milano dove offriranno massaggi gratuiti. Dopo Milano si sposteranno a Genova, Bologna, Torino, Messina ed Agrigento.  
