#titolo Beauty al risparmio con crisi, resiste lusso, ricerca Unipro - Estetica - Salute e Benessere
     (ANSA) - ROMA, 4 MAR - In tempi di crisi gli italiani vanno
meno dal parrucchiere, ogni 45 giorni mentre due anni fa' era
ogni 33, e rinunciano all'estetista preferendo trattamenti di
bellezza 'fai da te' piu' economici. I cosmetici si comprano
soprattutto nelle erboristerie, ci si affida al naturale e si
apre volentieri la porta di casa alle beauty consultant che
vendono prodotti di bellezza 'porta a porta' e a basso costo. Infine si ritorna a comprare i cosmetici per corrispondenza. Unico sfizio irrinunciabile: i profumi che, insieme al
maquillage e alle tinture per capelli sono anche i prodotti di
bellezza italiani piu' venduti nel mondo. Le ultime tendenze
della bellezza saranno presentate da Unipro, Associazione
italiana delle imprese cosmetiche, al Cosmoprof, la kermesse
internazionale della cosmesi made in Italy, in alla fiera di
Bologna dall'8 all'11 marzo. ''In media le italiane vanno dal
parrucchiere 5 o 6 volte all'anno mentre prima ci andavano 9
volte e il consumo di prodotti per capelli in questo canale
registra un calo netto del 6% e quello dalle estetiste del 4%''
anticipa Gian Andrea Positano, direttore Centro Studi Unipro,
Associazione italiana delle imprese cosmetiche. ''Cala il
consumo dei prodotti cosmetici di gamma media. Vanno invece bene
le erboristeria e i consumatori scelgono i prodotti
caratterizzati dal migliore rapporto qualita'/prezzo. Stanno
cambiando le abitudini d'acquisto per risparmiare, si sceglie
liberamente e con minore scrupolo e ci si rivolge quindi anche
ai canali di vendita alternativi, come il porta a porta o le
vendite per corrispondenza, controllando attentamente la
qualita' dei prodotti piu' economici. In questo periodo il
consumatore abbandona gli acquisti di livello medio verso quelli
a piu' basso prezzo ma con la massima qualita'. Va dove costa
meno e preferisce il naturale, l'ecologico''. Tengono invece
sempre bene i prodotti di bellezza della categoria 'lusso', come
creme per il viso e il corpo di alta gamma e i profumi. A questa
tipologia di prodotti non si rinuncia''. ''Il consumo di
cosmetici nel 2012 e' prossimo ai 9.600 milioni di euro con un
calo dell'1,8%'' sottolinea Fabio Rossello, Presidente Unipro. ''Assistiamo invece ad un aumento delle esportazioni di sette
punti percentuali per un valore di quasi 2.900 milioni di euro
che consentono di toccare una produzione globale di 9.040
milioni di euro con una crescita dello 0,9%''. L'esportazione conferma la bonta' del made in Italy,
riconosciuto in tutto il mondo. ''In particolare siamo leader
mondiali per il trucco. Due donne su tre nel mondo usano trucchi
prodotti in Italia'' sottolinea Positano. ''Rinomate nel mondo
anche le tinture per capelli fabbricate in Italia. Si tratta di 
prodotti tecnologicamente molto complessi in cui l'Italia e'
leader a livello internazionale per la grande attenzione rivolta
alla sicurezza della filiera produttiva. Infine vanno molto bene
i profumi made in Italy, anche venduti con marchi
internazionali''. Ai profumi made in Italy sara' e' anche
dedicato il 24esimo premio internazionale di Accademia del
Profumo, che si svolgera' l'8 marzo al Teatro Auditorium Manzoni
di Bologna. In questa occasione saranno premiati il miglior
profumo dell'anno scelto dai consumatori che hanno votato in 150
profumerie della penisola ma anche tramite internet con oltre
22.000 voti. Una giuria tecnica invece eleggera' la migliore
creazione olfattiva, il miglior profumo Made in Italy, il
miglior profumo Italian Brand ed il miglior profumo di nicchia. Verranno anche premiati il miglior packaging e la migliore
comunicazione da una giuria di Vip. 
(ANSA).
