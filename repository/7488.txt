#titolo Giappone: Takeshi Okada - Gli Allenatori - Mondiali Sudafrica
  Takaeshi Okada è nato ad Osaka il 25 agosto 1956. Okada da calciatore è stato una colonna del Furukawa – dal 1980 al 1990 - con il quale ha vinto il campionato (1986), 2 coppe di Lega giapponese (1982 e 1984) e la coppa Campioni asiatica del 1987; in nazionale ha partecipato alle Olimpiadi di Los Angeles 1984. Intrapresa la carriera tecnica, è stato il secondo dell’ olandese Ooft, selezionatore della nazionale giapponese dal 1992 al 1996, e poi di Shu fino a prendere in mano le redini della nazionale come allenatore in prima durante le qualificazioni a Francia ’98 e disputando il Mondiale transalpino, il primo nella storia della nazionale nipponica. 
 Dal 1999 al 2001 allena la formazione di Sapporo, dal 2003 al 2006 guida lo Yokohama (con cui vince due campionati, 2003 e 2004 e, negli stessi due periodi viene eletto tecnico giapponese dell’anno). Nel 2007 torna alla guida della nazionale giapponese, sostituendo Ivica Osim, colpito da infarto.  
