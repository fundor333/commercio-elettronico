#titolo Lieve malore per Berlusconi alla kermesse Pdl - Speciali
Lieve malore  per l'ex presidente del consiglio Silvio Berlusconi al Teatro Capranica, dove ha partecipato alla presentazione dei candidati del Pdl per le elezioni 2013. Il Cavaliere ha chiesto di sedersi un momento, dopo aver lasciato il palco, chiedendo un bicchiere d'acqua che gli ha portato Angelino Alfano. "No tutto bene", ha detto lo stesso Berlusconi ai cronisti che gli chiedevano come stesse prima di lasciare il Teatro. 
 "Le mie segretarie mi dicono che sono uno smemorato. Questa mattina ne rincorrevo una che mi ha detto: 'Ma presidente, l'abbiamo fatto un'ora fa!'. Lo so che dovrei togliere dal repertorio queste piacevolezze ma non ce la faccio e nonostante la mia veneranda età sono rimasto un monello". Così il Cavaliere aveva scherzato poco prima, dal palco della manifestazione del Pdl. 
 UFF. STAMPA, NESSUN MALORE, ERA SOLO STANCO -  ''Il Presidente Silvio Berlusconi sta benissimo. Si e' semplicemente seduto dopo aver tenuto un lungo e impegnativo discorso, sempre in piedi per un'ora e mezzo. Non c'e' stato nessun mancamento, nessun malore, niente di niente''. Lo afferma una nota dell'ufficio stampa di Palazzo Grazioli.  
