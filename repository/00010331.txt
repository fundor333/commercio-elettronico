#titolo Assegno falso per orologio, 3 denunciati - Toscana
     (ANSA) - FIRENZE, 17 MAR - I carabinieri di Bagno a Ripoli hanno
denunciato tre pugliesi, due donne ed un uomo, tra i 29 e i 35
anni, per truffa ad un professionista fiorentino che aveva messo
in vendita su Internet un orologio d'oro. All'inserzione sul
web, risalente a un mese fa, rispose una donna accordandosi per
la somma di 11.000 euro, poi versata al venditore con un
assegno. L'uomo ha spedito regolarmente l'orologio alla
compratrice ma, all'incasso, ha scoperto che l'assegno era falso
e cosi' ha fatto denuncia.
