#titolo Chiara, spero processo Rubygate non mi danneggi  - Piemonte
"Qui quella storia non me la sono portata dietro, non è una storia che mi piace particolarmente. Spero non mi danneggi perché voglio essere giudicata come tutte le altre ragazze". Così Chiara Danese, vincitrice della finale valdostana di Miss Italia, stasera, al termine della sfilata della prima giornata di manifestazioni per Miss Italia 2012. Chiara è stata una delle testimoni al processo Ruby contro l'ex premier Silvio Berlusconi e si è costituita anche parte civile nel processo per sfruttamento della prostituzione a carico di Emilio Fede, Nicole Minetti e Lele Mora. Chiara era già stata a Montecatini due anni fa ma non aveva vinto e quest'anno è tornata con la fascia di reginetta regionale. Ha partecipato con le altre ragazze all'incontro con Tara Gandhi. "Mi piace l'argomento di questa edizione del concorso - ha aggiunto - mi sono piaciute molto le parole della nipote di Gandhi e mi ripropongo di trasmettere il suo messaggio".  
