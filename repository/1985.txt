#titolo A Palermo 2 negozi su 3 non rilasciano lo scontrino - Cronaca
  PALERMO  - A Palermo in due casi su tre negozi, bar e ristoranti non danno scontrini o ricevute fiscali. E' questo il bilancio 2011 della Guardia di finanza di Palermo, che questa mattina ha presentato i dati durante una conferenza stampa.  
 I controlli in tutta la provincia su scontrini e ricevute hanno permesso di scoprire violazioni in 1.920 casi su 7.913, con una percentuale di irregolarità del 24,95%, dato che sale molto se si guarda alla sola Palermo con 679 mancate emissioni su 1.127 controlli pari a oltre il 60%. A Palermo quelli che "faticano" di più a emettere regolare ricevuta sono ristoranti e pizzerie: nelL'83,6% dei casi accertati dalle fiamme gialle non rilasciano lo scontrino.  
 Seguono parrucchieri, barbieri, estetisti con il 71,4% delle irregolarità. Preoccupante la situazione per market e botteghe, supermercati compresi, dove solo nel 30% dei casi viene rilasciato lo scontrino. Più basse le percentuali di bar e pub con il 45,1% di irregolarità e il commercio al dettaglio (57%)  
