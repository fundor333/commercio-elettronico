#titolo Casi rifiuti Lazio e Campania su tavolo eurodeputati - Ambiente ed energia - ANSA Europa
  BRUXELLES -  L'emergenza rifiuti  in Lazio e Campania torna sul tavolo degli eurodeputati: la commissione Petizioni ha nuovamente discusso del rapporto preparato in seguito alla missione dello scorso ottobre a Roma e Napoli. 
   
 In  Campania  sono stati rilevati dei miglioramenti, che potrebbero portare allo sblocco dei fondi congelati dal 2007.''Sono molto soddisfatta che la Commissione europea abbia accolto la richiesta di autorizzare l'uso delle risorse per consentire l'attuazione del piano rifiuti'', ha commentato la presidente della commissione  Petizioni , Erminia Mazzoni (Pdl). 
   
 Rimane invece  ''critica e disastrosa''  la situazione nel  Lazio , dove i poteri del Commissario speciale sono considerati  ''inadatti''. Il rapporto sulla situazione nelle due regioni dovra' essere approvato dagli eurodeputati il prossimo 20 febbraio. 
   
    
