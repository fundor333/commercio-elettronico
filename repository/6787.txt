#titolo Ford,al via concorso per assistere a finale Champions League - Dalle Aziende - Motori
  ROMA - Prende il via oggi la campagna 'Kuga Drive to Wembley', un'iniziativa Ford grazie alla quale i fan europei potranno volare alla volta di Wembley per assistere alla finale della Uefa Champions League. Nella storia del torneo si tratta della piu' vasta operazione in cui vengono messi in palio biglietti per la finale del torneo di calcio. Ford vanta una partnership ventennale con la Uefa Champions League, la piu' longeva nella storia della competizione. 
La casa automobilistica - precisa una nota - offrira' a 360 fortunati provenienti da 27 paesi europei l'occasione di vivere l'emozione del Wembley Stadium la sera del 25 maggio, quando le due squadre che avranno conquistato la partecipazione alla finale si contenderanno sul campo il titolo di Campione d'Europa. 
In Italia saranno estratti 8 pacchetti, ognuno valido per 4 persone e comprendente voli, albergo e trasporti. Ognuno degli 8 vincitori potra' quindi portare a Wembley la propria famiglia o gli amici, per vivere assieme la finale di Champions. 
Per partecipare al concorso Kuga Drive to Wembley occorre recarsi presso i Ford Partner dall'11 marzo al 15 aprile, ed effettuare un test drive della nuova Ford Kuga. Sul sito www.drivetowembley.com e' possibile effettuare una pre-registrazione e scoprire tutte le caratteristiche del suv globale Ford.  
