#titolo Nuova Giunta regionale,niente indennita' - Sardegna
     (ANSA) - CAGLIARI, 14 MAR - Nessuna indennita' per gli
assessori della nuova Giunta regionale varata questa mattina, la
terza dall'insediamento di Ugo Cappellacci nel 2009. Lo ha
deciso il governatore sulla scia di altri provvedimenti gia'
presi nel recente passato per tagliare i costi della politica. I
componenti dell'esecutivo vi vedranno cosi' ridotta l'indennita'
alla cifra simbolica di un euro. Il presidente aveva gia'
rinunciato all'indennita' di governatore e all'auto blu.
