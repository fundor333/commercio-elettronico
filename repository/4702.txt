#titolo Maggioravano tariffe mezzi sequestrati - Calabria
     (ANSA) - CATANZARO, 18 MAR - La Procura di Catanzaro ha
chiuso le indagini nei confronti di 4 gestori di imprese di
servizio di soccorso stradale accusati di abuso in atti
d'ufficio. L'avviso di conclusione indagini, emesso dal pm Carlo
Villani, e' stato notificato dagli agenti della Polizia stradale
di Catanzaro. Gli indagati applicavano una maggiorazione delle
tariffe prefettizie per i mezzi sottoposti a fermo o
sequestrati. In alcuni casi le tariffe erano anche triplicate o
quadruplicate.
