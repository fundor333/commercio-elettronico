#titolo Aspirina forse riduce rischio melanoma - Scienza e Medicina
     (ANSA) - ROMA, 11 MAR - L'aspirina potrebbe ridurre il rischio
di melanoma. A rivelarlo e' una ricerca Usa pubblicata sulla
rivista Cancer. Nell'ambito del Women Health Initiative, un
progetto di ricerca del National Institutes of Health, sono
state osservate 58.806 donne caucasiche di eta' compresa tra i
50 e i 79 anni per un periodo di 12 anni. Dal monitoraggio e'
emerso che chi aveva preso piu' aspirine aveva un rischio del
21% in meno di sviluppare un melanoma rispetto a chi invece ne
aveva fatto un minore uso.
