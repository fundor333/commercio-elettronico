#titolo Genoa: no a richiesta dissequestro beni - Calcio
     (ANSA) - GENOVA, 18 MAR - Il Gip del Tribunale di Genova,
Massimo Cusatti, ha respinto oggi la richiesta di dissequestro
dei conti correnti e dei beni immobili di Enrico Preziosi e
Alessandro Zarbano, rispettivamente presidente e ad del Genoa
calcio, a suo tempo sequestrati su disposizione della Procura,
nell'ambito dell'inchiesta su un presunto mancato versamento
dell'Iva nel 2011 da parte della societa' Genoa. L'istanza di
dissequestro era stata presentata dai legali.
