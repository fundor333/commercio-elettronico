#titolo IMPRESE: MOESSMER, L'INDUSTRIA PIU' ANTICA DELLA PUSTERIA - Qualit√° Alto Adige
 
     (ANSA) BOLZANO, 15 MAR - Da alcuni anni Assoimprenditori
propone nell'ambito dell'iniziativa ''Incontro Scuole -
Imprese'' manifestazioni per gli insegnanti delle scuole
superiori e professionali con l'obiettivo di confrontarsi con
loro sugli sviluppi economici e sulle aspettative che ne
derivano nei confronti dei giovani. L'ultimo evento ha visto la
come protagonista la Moessmer Spa, la piu' antica realta'
industriale della Val Pusteria.
   Dal 1894 continua a produrre i suoi rinomati loden nello
stabilimento di Brunico. Nei giorni scorsi una cinquantina di
insegnanti provenienti da otto scuole superiori e professionali
di Bolzano, Brunico, San Candido e Merano hanno visitato lo
stabilimento che si estende su una vasta area. L'amministratore
delegato della Moessmer, Walter Niedermair, ha spiegato come
l'azienda sia riuscita a mantenersi al passo con i tempi e a
diventare partner delle piu' importanti griffe della moda
internazionale, quali Armani e Louis Vuitton. Moessmer rimane
una delle poche aziende tessili che realizza al proprio interno
l'intero ciclo produttivo che dalla lavorazione della lana porta
a tessuti di alta qualita'. L'azienda occupa oggi circa 65
collaboratori, di cui la maggioranza sono donne, e l'eta' media
si attesta sui 44 anni. Moessmer realizza il 75 percento del suo
fatturato al di fuori dei confini nazionali, in particolare nel
resto d'Europa, negli Stati Uniti ed in misura sempre crescente
in Cina e in Corea. (ANSA).
           

 
