#titolo Tessuto adiposo umano trasformato in 'bruciagrassi' - Biotech - Scienza&Tecnica
  Per la prima volta il tessuto adiposo bianco dell'uomo, quello che si accumula soprattutto nella pancia, è stato trasformato in quella che è considerata "l'altra faccia" del tessuto adiposo, quello bruno specializzato nel bruciare le calorie. Dopo anni di ricerche sugli animali, nei quali la possibilià di questa trasformazione é stata dimostrata più volte, adesso è la volta dell'uomo. 
Il risultato si deve al gruppo dell'università di Ancona diretto da uno dei pionieri della ricerca in questo campo, Saverio Cinti, e pubblicato sulla rivista Bba-Molecular and Cell Biology of Lipids. 
La trasformazione è stata vista in pazienti colpiti da una forma benigna di un tumore chiamato feocromocitoma e avere potuto osservare direttamente questo fenomeno apre adesso la strada alla ricerca delle sostanze utili in grado di stimolare direttamente il "cambio di identità" del tessuto bianco nel bruno. 
"Abbiamo dimostrato che quanto è stato osservato nei topi avviene anche nell'uomo e che è possibile indurre la trasformazione", ha osservato Cinti. E' possibile cioé "indurre una trasformazione diretta", ha aggiunto. Si aperta così la via, ha osservato Cinti, alla ricerca di nuove molecole che potrebbero avere sviluppi interessanti a livello farmaceutico.  
