#titolo A Giorgetto Giugiaro premio Mazzocchi - I Protagonisti - Motori
  MILANO - E' stato consegnato a Giorgetto Giugiaro il premio Gianni Mazzocchi 2013, prestigioso riconoscimento assegnato ogni anno ad una personalita' che, attraverso il proprio impegno professionale, abbia saputo imprimere un impulso di crescita al mondo dell'auto. La consegna e' avvenuta nell'ambito del Quattroruote Day che si e' svolto oggi a Milano presso il Palazzo Mezzanotte.     ''Giorgetto Giugiaro - si legge nelle motivazioni - ha rappresentato l'eccellenza italiana in materia di industrial design applicata all'automobile. Le creazioni di Giugiaro hanno segnato la storia dell'automobile: sue sono le prime Volkswagen Golf, la Fiat Uno e Panda, l'Alfasud, l'Audi 80. Gia' insignito del titolo di Designer del secolo, vincitore del Compasso d'oro, medaglia d'oro per la cultura e l'arte, laurea honoris causa in architettura, Giorgetto Giugiaro e' la bandiera del design italiano nel mondo.  
