#titolo Addio a Henri Kkrug, lutto nel mondo champagne  - Vino - Terra&Gusto
  Lutto nel mondo dello champagne: Henri Krug e' morto all'età di 75 anni. Alla guida dal 1977 al 2002 della celebre maison dello champagne che porta il suo nome. Sia prima che dopo l'ingresso del gruppo del lusso LVMH, è a lui che lo champagne Krug deve le sue leggendarie cuvees: ne ha firmate ben 40. 
. Apprezzato per il suo impegno e la sua competenza, Henri Krug era un patron rispettato, affiatato con il fratello Rémi con cui ha mantenuto il marchio ai massimi livelli. I due fratelli, pur con caratteri estremamente diversi, hanno lavorato fianco a fianco per decenni, completandosi e stimandosi a vicenda. "Si diceva che noi eravamo le due metà dello stesso frutto - ha commentato Remi Krug con 'L'Union' di Reims - Henri era calmo, riservato, modesto, sempre all'ascolto degli altri". Nemico degli onori e delle medaglie,  si era ritirato mantenendo comunque mantenuto il ruolo di componente del comitato di degustazione Malgrado i molti titoli, Henri Krug, dicono i suoi collaboratori, preferiva da sempre stare tra le botti e con i piedi in vigna, in mezzo ai vignerons e al loro mestiere.  
