#titolo E' Bangkok l'aeroporto migliore del mondo nel 2012 - In Viaggio
  L' aeroporto di Bangkok (Bkk) è risultato essere al primo posto nella classifica dei 'Migliori Aeroporti del mondo 2012', stilata dall'agenzia on line eDreams grazie alle opinioni fornite dalle migliaia di clienti che si sono imbarcati lo scorso anno. I viaggiatori online hanno espresso i propri giudizi (dando un voto da 1 a 5) su diverse categorie: shopping, comfort sale d'attesa, servizi bar e ristoranti. In base alle recensioni analizzate l'Aeroporto di Bangkok (BKK), il cui  ufficiale è Suvarnabhumi Airport (letteralmente Terra dorata), è risultato essere il primo nei giudizi di gradimento. Lo scalo thailandese dalla suggestiva struttura a forma di onda, disegnato da Helmut Jahn, è stato inaugurato nel settembre del 2006 e nel 2012 è stato anche l'edificio più fotografato al mondo su Instagram.      Ad un solo punto di distanza, al secondo posto, si classifica il Changi Airport (SIN) di Singapore, in terza posizione lo scorso anno. A completare il podio della classifica mondiale c'è Chek Lap Kok Airport (HKG) di Hong Kong. L'aeroporto Incheon di Seoul, che invece nel 2011 si era classificato primo, scende al quinto posto.    Secondo i clienti eDreams il peggior aeroporto invece è quello senegalese di Dakar (DKR). Lo scalo soffre i disagi di un piccolo aeroporto che non ha sufficienti servizi e in cui il personale ha difficoltà a esprimersi in inglese. In fondo alla classifica 2012 sono presenti anche due aeroporti italiani: Roma Fiumicino (FCO) e Firenze Peretola (FLR).  Lo scalo romano, nonostante sia uno degli aeroporti più importanti d'Italia dotato di molti servizi, pare offrire ai passeggeri strutture e assistenza inadeguate, soprattutto se paragonati a quelle degli aeroporti asiatici e altri internazionali. I clienti lamentano soprattutto le lunghe file ai varchi di sicurezza e per ritirare i bagagli, l'assenza di una metropolitana e il costo eccessivo dei taxi.      Anche lo scalo fiorentino è criticato dai viaggiatori online per l'inadeguatezza dei servizi rispetto al numero di passeggeri e per le tariffe dei taxi troppo alte. Oltre a quelli italiani, altri due aeroporti europei entrano nella black list 2012: Berlin Schönefeld (SXF) e Parigi Beauvais (BVA). Per consultare l’intera classifica e l’infografica http: //www.edreams.it/migliori-aeroporti/  
