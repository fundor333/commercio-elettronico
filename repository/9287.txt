#titolo Doping: arresti e denunce Nas - Marche
     (ANSA) - ANCONA, 15 MAR - Operazione antidoping del Nas dei
carabinieri di Ancona, che su mandato della Procura di Macerata
ha eseguito tre arresti e 28 perquisizioni per la ricettazione e
il commercio di farmaci dopanti e anabolizzanti destinati al
ciclismo amatoriale e a palestre di body-building. I medicinali
(sequestrate 5.000 fiale e compresse) venivano acquistati su
internet. Le perquisizioni hanno interessato le Marche,
l'Umbria, l'Abruzzo e il Lazio.
