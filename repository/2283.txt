#titolo L’Unicef a ritmo di rock per combattere il traffico degli esseri umani in Nicaragua. - ANSA per UNICEF
L’Ambasciatore UNICEF Jyrki Linnankivi , leader finlandese del gruppo rock  The 69 Eyes , in tour in questi giorni in Italia, di ritorno dal viaggio sul campo con l’Unicef in Nicaragua. 
 Conosciuto come Jyrki 69, il vocalist della rock band è stato il primo Ambasciatore di Buona Volontà a visitare i progetti dell’UNICEF in Nicaragua.Questo Paese è il secondo stato più povero dell’ area che comprende America Latina e Caraibi. La forte povertà e l’instabilità economica e sociale sono fra le cause che contribuiscono ad uno dei più gravi problemi che affliggono il paese stesso: la tratta degli esseri umani. Il Nicaragua è infatti sia paese “di origine” sia paese “di transito” in materia di traffico di persone, oltre che di stupefacenti. 
 Il traffico e lo sfruttamento sessuale sono i fattori che contribuiscono maggiormente alla vulnerabilità dei bambini e degli adolescenti nicaraguesi. 
 Per questo motivo, l’UNICEF sta avviando un nuovo programma specifico nei 24 comuni con il più alto tasso di povertà e disuguaglianza che prevede azioni legate alla prevenzione dalla violenza, all’informazione e alla protezione dei bambini e degli adolescenti. "Il Nicaragua è certamente il paese più bello del mondo, ma sono ancora troppe le ombre e i problemi che affliggono questo paradiso terrestre e che l’Unicef sta cercando di combattere insieme alle autorità locali”, ha commentato Jyrki, di ritorno dalla sua missione.  
