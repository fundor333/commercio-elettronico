#titolo De Magistris,a Napoli giornata mobilitazione nazionale acqua - Acqua: Dalle Regioni - Ambiente&Energia
  NAPOLI - Organizzare a Napoli nel mese di marzo una giornata nazionale di sensibilizzazione e mobilitazione sul tema dell'acqua pubblica: e' l'obiettivo ribadito durante l'incontro, oggi a palazzo S. Giacomo, fra il sindaco e la delegazione del Comitato acqua pubblica Napoli alla presenza anche del presidente Abc Napoli Ugo Mattei. Durante l'incontro, il sindaco ha garantito al comitato il completamento del processo di trasformazione dell'Arin Spa in Abc Napoli, rispetto al quale il sindaco stesso si e' proposto come diretto garante politico. 
Sindaco e comitato hanno convenuto sull'importanza di organizzare a Napoli per il mese di marzo, una iniziativa di mobilitazione e sensibilizzazione sul tema dell'acqua pubblica tenendo conto che il 22 marzo e' la giornata mondiale dell'acqua. 
''Napoli e', infatti, l'unica grande citta' in Italia ad aver attuato l'esito del referendum 2011 e puo' diventare promotrice, sul piano nazionale, dell'estensione del medesimo processo di ripubblicizzazione della gestione del servizio idrico integrato anche nelle altre citta', come richiesto oggi dal comitato acqua pubblica Napoli. Un ruolo di promozione che potra' iniziare dal coinvolgimento, a partire proprio dalla giornata di mobilitazione indetta per marzo, delle amministrazioni delle piccole e grandi citta'. Per questo, la prossima settimana, sempre a Palazzo S. Giacomo, sara' riconvocato un incontro per organizzare i dettagli e le modalita' dell'iniziativa promossa a Napoli in marzo'', come rendono noto in un comunicato il sindaco de Magistris e la delegazione Comitato acqua pubblica Napoli.  
