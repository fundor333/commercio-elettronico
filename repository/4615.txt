#titolo Nba, per Denver 8/a vittoria consecutiva - Altri Sport
NEW YORK - Denver non si ferma pi√π e nel sabato di Nba supera agevolmente Minnesota Timberwolves (111-88), grazie anche al contributo Danilo Gallinari (11 punti, sei assist e cinque rimbalzi). Sugli scudi il play Ty Lawson, autore di 32 punti. Per i Nuggets si tratta dell'ottava vittoria consecutiva che li porta in terza posizione nella Western Conference, dietro a Grizzlies e Clippers. Nelle altre partite della notte italiana, netto successo (113-84) di New York su Utah, che consente ai Knicks di riprendersi il secondo posto a Est. J.R. Smith (24 punti) e Steve Novak (20 punti) sono le star della serata e non fanno rimpiangere le assenze di Anthony e Stoudemire. Perde ancora Charlotte travolta a Washington (104-87), mentre Houston sul filo di lana deve arrendersi a Phoenix (107-105) nonostante i 38 punti di James Harden. Questi i risultati dell'ultimo turno Nba: - Washington - Charlotte 104 - 87 - Golden State - Milwaukee 93 - 103 - New York Knicks - Utah 113 - 84 - Denver - Minnesota 111 - 88 - Phoenix - Houston 107 - 105 - Memphis - Nouvelle-Orleans 96 - 85 - Atlanta - Brooklyn Nets 80 - 93  
