#titolo Sequestrati venti chili di novellame - Calabria
     (ANSA) - STRONGOLI (CROTONE), 14 MAR - Venti chili di
novellame e due attrezzi per la pesca illegale sono stati
sequestrati dal personale della Capitaneria di porto sul
litorale di Strongoli. I militari della Guardia Costiera sono
intervenuti per un controllo ed hanno scoperto il novellame che
era stato sistemato in quattro cassette di polistirolo. Dopo gli
accertamenti da parte dei veterinari dell'Azienda sanitaria
provinciale di Crotone, il pesce e' stato devoluto in
beneficenza.
