#titolo Miss Italia nel mondo: vorrei essere come Belen - Spettacolo
dell'inviata Nicoletta Tambelich 
 MONTECATINI TERME - Ama la cucina italiana, in particolare la pasta al forno siciliana, vorrebbe conoscere Belen, e oltre ad essere argentina come lei, per certi aspetti del carattere ritiene possa somigliarle e comunque vorrebbe fare la sua carriera, ma il suo sogno e' fare cinema, e la sua attrice preferita e' Catherine Zeta-Jones. Aylen Nail Maranges, 25 anni, rimasta in Italia, a Ragusa dove lavora come commessa, per amore di Alessandro, conosciuto nel corso di una vacanza nell'isola, confessa sogni e speranze all'indomani dell'incoronazione a Montecatini Terme di Miss Italia nel Mondo edizione speciale. Tra parentesi la corona realizzata da Miluna per questa edizione speciale che le e' stata consegnata ieri da Natasha Stefanenko, il gioiello in oro bianco e pietre preziose rappresenta i tre colori della bandiera italiana. 
 La sua bacheca su facebook e' stata letteralmente inondata da messaggi di felicitazioni giunti soprattutto dal suo paese natale. Rispondendo alle domande dei cronisti non trattiene la felicita' per la sua incoronazione: ''se me lo aspettavo? No, ma sicuramente ci speravo, se no non sarei qui''. Aylen dice di avere per motivi familiari la cittadinanza italiana ma e' ''vicina alle sue colleghe e a tutti i giovani stranieri che sono nati in Italia e sono abituati a lavorare con serieta': considero questo concorso un'opportunita' anche per lasciare un messaggio di forte carica sociale''.     L'edizione speciale di Missa Italia nel Mondo, fortemente voluta dalla patron Patrizia Mirigliani, e' anche  per l'argentina un ''importante riconoscimento da parte degli italiani nei confronti di tutti i cittadini stranieri che vivono in Italia''.    A chi le domanda cosa si aspetti da questo titolo, Aylen risponde: ''tutto quello di buono che verra' sara' un privilegio. Guardavo lo scorso anno questo concorso in televisione e ho deciso di scrivere, non pensavo che mi avrebbero presa''. 
 E anche se un tempo le sarebbe piaciuto fare la Velina, confessa di amare molto il cinema e di sognare la carriera di attrice. La sua preferita e' Catherine Zeta-Jones. A chi le fa notare che in Italia ha fatto carriera nel mondo dello spettacolo un'argentina come lei, Aylen rileva: ''non conosco personalmente ma mi piacerebbe incontrarla. Ritengo che sia una grande professionista e mi identifico con certi aspetti del suo carattere del tutto personale''. Parteciperebbe mai a un reality? ''Al Grande Fratello no, ma all'Isola dei Famosi sicuramente si''. La giovane miss ribadisce ancora una volta di amare moltissimo l'Italia dove ha trovato l'amore e in particolare il mare splendido della Sicilia. Le manca tanto la famiglia pero', soprattutto la mamma che vorrebbe al suo finaco ma ''il biglietto costa ancora troppo e non me lo posso permettere''.  
