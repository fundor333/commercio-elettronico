#titolo Internet: Costa(Pd); alleanza educativa contro cyberbullismo - Internet e societ√† - ANSA Europa
     (ANSA) - STRASBURGO, 5 FEB - Contro i crimini online, ed in
particolare per quelli di cui sono vittima i minori, serve
''un'alleanza educativa anche attraverso linee telefoniche
dedicate, tra famiglie, scuola, associazioni e servizi mediali e
audiovisivi''. E' quanto ha indicato l'eurodeputata Silvia Costa
(Pd) oggi in occasione del Safer Internet Day.    ''Serve la formazione degli educatori - ha segnalato Costa
durante la giornata istituita dalla Commissione Europea e
celebrata in 90 paesi per promuovere un utilizzo piu'
responsabile dei nuovi media''. ''Serve - ha continuato
l'europarlamentare - la vigilanza sulla commercializzazione e
sulla publicizzazione online di prodotti dannosi, lo scambio di
buone pratiche sul ruolo dell'educazione non formale e del
gruppo dei pari per la diffusione tra gli adolescenti di
pratiche positive e sicure nella rete, l'accesso dei minori a
contenuti digitali pluralistici di qualita' e sicuri nei
programmi scolastici e nei servizi''. Proposte che
l'eurodeputata ha gia' inserito nella 'relazione su mondo
digitale e minori' di cui e' relatrice e che e' stata approvata
lo scorso novembre dall'Eurocamera. Testo che conferma l'allarme
su questo fenomeno.    ''I ragazzi europei sono online mediamente 88 minuti al
giorno, 2 ore per i 15-16enni, iniziando mediamente a 9 anni, ma
con casi molto piu' precoci che precedono l'eta' scolare e
l'alfabetizzazione'', e' sottolineato nella relazione. ''Il 12%
dei 9-12enni dichiara di essere stato molestato online, in
particolare il 40% e' stato vittima di bullismo''.(ANSA).
