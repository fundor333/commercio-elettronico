#titolo Lavoro: Eataly premiata per inserimento disabili  - Regioni - Terra&Gusto
  TORINO - La Regione Piemonte ha assegnato ad Eataly il premio "IoLavoro-H 2013", per "avere favorito l'inserimento lavorativo di persone disabili e per la responsabilità sociale d'impresa". A consegnare il riconoscimento è stata l'assessore al Lavoro e Formazione Professionale Claudia Porchietto. Il premio è stato ritirato dal responsabile del personale di Eataly Italia, Paola Iozzelli. L'azienda ha dato impiego a 14 persone svantaggiate "E' un segnale importante - sottolinea Porchietto - in in un momento difficile, di crisi, in cui c'é poco lavoro e spesso le offerte sono diverse da quelle che i giovani si aspettano, per dire che anche le persone meno fortunate possono trovare opportunità di occupazione".  
