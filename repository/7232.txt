#titolo Costa D'Avorio: scomparsa nave francese,forse attacco pirati - Shipping e Cantieri - Mare
  Â > (ANSA) - PARIGI, 4 FEB - Una petroliera francese con 17 membri di equipaggio e' data per dispersa da ieri a largo della Costa d'Avorio, e si sospetta che sia stata ''sequestrata da pirati''. Lo riferisce la radio France Info, citando fonti dell'Ufficio marittimo internazionale (Bmi). La nave, riferiscono le stesse fonti, batte bandiera lussemburghese. 
 Al momento non ci sono ulteriori dettagli sulla sua proprieta', se non il fatto che sia francese, o sul carico trasportato. Se l'ipotesi dell'attacco di pirati fosse confermata, si tratterebbe del secondo in un mese nelle acque ivoriane: a gennaio, era stato un cargo panamense ad essere attaccato, mentre era ancorato nel porto di Abidjan, capitale economica del Paese.(ANSA).  
