#titolo Si getta da ponte, domani i funerali - Valle D'Aosta
     (ANSA) - AOSTA, 18 MAR - Si celebreranno domani alle 14.30
nella chiesa di Villeneuve i funerali di Alessandro Pisano, il
29enne di La Salle che ieri mattina si e' suicidato gettandosi
dal ponte di Avise dopo un incidente stradale in cui aveva
distrutto la sua auto. Il pm Luca Ceccanti aveva disposto
stamani il nulla osta. Il giovane lascia il papa' Bruno, la
mamma Tonina, il fratello Ivan e le sorelle Katia e Vanessa.
