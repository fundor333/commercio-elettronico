#titolo Rapina in negozio, bottino 250 euro - Campania
     (ANSA) - NAPOLI, 17 MAR - In cinque con il volto coperto da
passamontagna hanno fatto irruzione in una rivendita di
detersivi facendosi consegnare l'incasso e i portafogli di due
clienti. Il bottino ammonta a 250 euro. E' accaduto ad Orta di
Atella (Caserta). I cinque banditi, che erano armati, si sono
allontanati a bordo di due motocicli. Indagano i
carabinieri.(ANSA).
