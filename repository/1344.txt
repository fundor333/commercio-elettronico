#titolo 'Waka Waka' di Shakira, la canzone ufficiale - Scopri il Sudafrica
(ANSA) - ROMA, 13 MAG - 'Waka Waka (This time for Africa)', la canzone ufficiale dei Mondiali di Calcio 2010, dal 14 maggio si puo' ascoltare in radio. 
Il brano cantato, scritto e co-prodotto da Shakira ''Waka Waka (This Time For Africa)'', sara' la Canzone Ufficiale dei Mondiali di Calcio 2010 che si svolgeranno tra giugno e luglio in Sudafrica. 
     
E' una canzone - spiega la Sony - dal ritmo coinvolgente che unisce strumenti e musicalita' afro-colombiani con un crescente ritmo Soca. Co-prodotto dal collaboratore di lunga data di Shakira, John Hill e' gia' disponibile in download digitale.   
    
''Sono orgogliosa che 'Waka Waka (This Time For Africa)' sia stata scelta per entrare a far parte dei Mondiali di Calcio 2010'', dice Shakira.  
    
''I Mondiali - aggiunge - sono un evento che unisce tutto il Mondo in un'unica passione, senza distinzione di Paese, razza, religione o stato sociale. Rappresentano un evento che ha il potere di unire le persone e questo e' esattamente il contenuto della canzone''. 
   
''La musica Africana - spiega Shakira - e' una fonte di ispirazione e presto entrera' a far parte della cultura pop mondiale. Sono orgogliosa di aver avuto l'opportunita' di lavorare con uno dei gruppi piu' acclamati in Sudafrica, i Freshlyground.''. 
   
Nel corso della sua carriera, Shakira ha venduto oltre 50 milioni di dischi ed e' riuscita a raggiungere i vertici delle classifiche mondiali, sia cantando in inglese sia in spagnolo.  I proventi della vendita della canzone 'Waka Waka (This Time For Africa)' andranno a favore della '20 Centers for 2010', associazione promossa dalla FIFA, il cui obbiettivo e' di raggiungere cambiamenti sociali positivi in Africa attraverso il gioco del calcio, con la costruzione di venti centri denominati ''Football For hope''. (ANSA). 
   
