#titolo Un ferito in incidente stradale su A3 - Calabria
     (ANSA) - LAINO BORGO (COSENZA), 15 MAR - Un uomo e' rimasto
gravemente ferito in un incidente stradale avvenuto stamani
sull'autostrada A3 Salerno-Reggio Calabria nei pressi di Laino
Borgo (Cosenza). L'uomo era alla guida di un'automobile che, per
cause in fase di accertamento, e' finita contro una barriera di
protezione. L'uomo e' stato trasportato in eliambulanza
all'ospedale di Lagonegro e successivamente trasferito a Potenza
per la gravita' delle condizioni.
