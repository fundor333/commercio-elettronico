#titolo Paraguay: Roque Santa Cruz - Le Stelle - Mondiali Sudafrica
  Al suo terzo campionato del mondo Roque Santa Cruz, stella del Paraguay, e' alla ricerca di quella consacrazione internazionale della quale e' sempre stato ad un passo in un carriera fortemente limitata anche dagli infortuni. 
 
Forte fisicamente, con una buona tecnica e un ottimo colpo di testa 'El Puntero' ha 29 anni ed e' in forza al Manchester City di Mancini dove pero' ha faticato a trovare spazio con grande continuita'. Dopo una primavera calcistica da predestinato (veniva spesso paragonato a Marco Van Basten), a 19 anni e' stato acquistato dal Bayern Monaco ed ha vinto, pur non giocando la finale, la Champions League del 2001. La sua definitiva esplosione e' stata pero' limitata da gravi infortuni. Dopo 155 partite e 41 gol in Baviera e' passato al Blackburn Rovers in Premier League dove ha ritrovato continuita' di gioco e rendimento. Dopo due stagioni e' approdato ai Citizens dove pero' la forte concorrenza in attacco lo ha tenuto spesso lontano dall'undici titolare. 
 
Il Sudafrica e' per lui un'occasione per rilanciarsi come protagonista nel panorama internazionale. Al mondiale conta sette presenze e un gol, all'esordio del campionato nippo-coreano del 2002 contro il Sudafrica, quando in panchina sedeva Cesare Maldini. 
Se gli infortuni lo lasceranno in pace e se trovera' fiducia nelle sue indubbie risorse tecniche, con un po' d'esperienza in piu' potrebbe essere l'arma offensiva della quale il Paraguay, operaio e roccioso, non puo' fare a meno per coltivare i suoi sogni di gloria. 
Â   
