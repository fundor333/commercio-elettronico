#titolo Commercio estero: record eurozona 2012 - Economia e lavoro - ANSA Europa
  BRUXELLES -  Record  per il  commercio estero  dell'Eurozona nel 2012: secondo Eurostat si registra un surplus di 81,8 miliardi di euro a fronte del deficit di 15,7 miliardi nel 2011, il dato migliore dal 2006. La Ue a 27 invece riduce il suo deficit, che passa da 162,7 miliardi del 2011 a 104,6 miliardi del 2012. 
   
 Nel 2012 i  surplus maggiori  si sono registrati in Germania (+174,6 miliardi), Olanda (46), Irlanda (39,9) e Repubblica Ceca (12,1). I deficit piu' ampi in Gran Bretagna (-152,9 miliardi), Francia (-75,2) Spagna (-30) e Grecia (-19). L' Italia  fa registrare un attivo di 9 miliardi nel 2012 (dati da gennaio a novembre 2012), un netto miglioramento rispetto al deficit di 26,9 del 2011. 
   
 Nel 2012 l'eurozona ha aumentato gli export soprattutto verso  Russia e Giappone  (+15%), Usa (+13%), Svizzera e Gran Bretagna (+8%). Diminuiti quasi tutti gli import, tranne che da Usa (+8) e Russia (+4%). 
   
    
