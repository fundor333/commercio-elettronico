#titolo FREGENE - Da Mastino - I ristoranti consigliati da giornalisti ANSA
  I piedi nella sabbia, un saute' di telline, una brocchetta di bianco fresco, mentre il sole si va a tuffare nel mare, una sera di inizio estate.  Roma e’ a mezz’ora di macchina, ma sembra davvero lontana.   	   Il ristorante Mastino ( 	ristorantemastino@gmail.com ) e’ li', al villaggio dei pescatori di Fregene, dagli anni ’60. C’e’ passato tutto il cinema negli anni d’oro di Cinecitta’. Anzi, raccontano i fratelli Mastino, che allora portavano i calzoni corti, l’idea del ristorante e’ nata con Fellini che li’ girava Lo sceicco bianco ed aveva scoperto la cucina di mamma Filomena.  
A Fregene avevano preso casa, oltre a Fellini e Giulietta Masina, Ennio Flaiano, Moravia, la Wertmuller, poi Laura Biagiotti…e proprio al Villaggio, accanto  ai Mastino d’estate abitano Citto Maselli, i Pontecorvo e le Fendi. Fino alla loro ultima estate hanno avuto un tavolo sempre riservato Vittorio Gassman, che cenava da solo, e Ronchey con la moglie.    	     Ignazio, il pescatore capostipite, e Filomena non ci sono piu’, ma i fratelli, con le moglie e figli, sono quasi tutti ancora li’, tra la cucina, i tavoli, la spiaggia,qualcuno magari in acqua a tirar su telline.   	     I piatti girano sempre attorno al pescato: le telline per le bruschette, il saute’, gli spaghetti; la spigola con le mezze maniche, all’acqua pazza…i moscardini fritti, i calamari all’aceto balsamico, la catalana, il fritto di paranza.   	    E per finire un gelato di crema affogato nel caffe. 
 ’  	   	   	Fregene 00050 (Roma) 	via Silvi Marina 19 	 	t +39 06 66 56 38 80  
