#titolo Voci su Ingroia candidato. Lui frena: 'Niente di concreto' - Politica
Voci su Antonio Ingroia candidato premier con il Movimento 5 stelle. Ma il procuratore aggiunto di Palermo le liquida come "indiscrezioni giornalistiche". "Non c'é nulla di concreto" assicura ai cronisti, a margine di un suo intervento alla libreria Modus Vivendi, nel capoluogo siciliano, dove ha presentato il suo libro "Palermo" e quello di Salvo Palazzolo e Alessio Cordaro, "Se muoio sopravvivimi". In queste ore sono numerosi, anche attraverso Facebook, a chiedere al magistrato di entrare in politica.  
