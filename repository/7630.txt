#titolo Luciano Maiani, esemplare passione civile - Dossier - Scienza&Tecnica
  ''Rita Levi Montalcini aveva il fascino dei pionieri di una scienza nuova e un’esemplare passione civile'': così ricorda il Nobel il fisico Luciano Maiani, presidente della Commissione Nazionale Grandi Rischi. 
Rita Levi Montalcini, prosegue Maiani, ''ha profondamente amato e sostenuto generazioni di giovani ricercatori e promosso la scienza quale pilastro dello sviluppo della societa'. Ho un ricordo bellissimo di un viaggio in treno con lei da Lugano a Roma in cui mi raccontò la sua vita e da allora stringemmo un'amicizia che non e' mai finita''. 
Secondo Maiani ''la sua storia personale, l’impegno scientifico e l’altissima considerazione che la circondava hanno influenzato profondamente la carriera e la possibilità stessa di fare scienza delle donne italiane. Ô stato un modello cui riferirsi, un garante delle opportunità di competere e un infaticabile supporto per tante giovani che ieri come oggi decidono di fare della ricerca uno scopo importante di vita''.  
