#titolo International Chocolate Awards: gli azzurri che andranno a Londra - Dolci Piaceri - Terra&Gusto
  Il Fondente al caffè e cardamomo di Gardini, il cioccolato al gelsomino di de Bondt; Cioccolata Modicana al sale boliviano insieme a quella vaniglia a firma Donna Elvira; il Lattesal di Domori; CaffèLatte di Slitti; la Torta Pistocchi Firenze – Tartufo Classico Fondente; la Giacometta e il Giandujotto preparazioni artigianali fatte a mano da Giordano inseguiti dal Giandujotto di Guido Castagna che firma anche la Pralina cannella e calendula e un Cremino Nocciola e Pistacchio; il Tartufo alla Grappa di Moscato e Tartufo con Barolo Chinato di Dolci Liberta'; il Pepe di Penja e il cioccolato al frutto della passione di Slitti; Ganache fondente al lampone di Luca Mannori finalista anche con Ganache al latte e al tè Earl Grey ; il caramello salato e Ganache al mango e pepe rosa e gelatina di frutto della passione della Pasticceria l’Antica di Ernst Knam. E ancora i Cremino liquerizia e amarena di Gardini; Dragee con nocciole Piemonte IGP ricoperti con cioccolato al latte di Dolci Liberta'; la Gianduia fondente di Slitti – Gianera; Crema di nocciole +55 di Guido Castagna; la Crema gianduia della Pasticceria Vacchieri Marco – Dolci intuizioni; la Gianduia di Slitti Riccosa.  Sono queste le specialita' dolciare che l'Italia presentera' ai mondiali del coccolato. gli International Chocolate Awards. 
A far la selezione 60 superesperti tra chef, sommelier, giornalisti enogastronomici e chocolate taster. Tutti i giudici internazionali sono rimasti stupefatti dalla qualità dei prodotti italiani in concorso” ha commentato Martin Christy, ideatore del prestigioso premio mondiale inseme a Kate Johns. 
 “Siamo orgogliosi dei risultati raggiunti – osserva Monica Meschini, responsabile italiana del Comitato organizzatore degli International Chocolate Awards – perché in questo modo possiamo offrire una vetrina alle migliori produzioni italiane di un settore prezioso per la nostra economia ma ancora poco conosciuto, tra i non addetti ai lavori. Siamo felici di aver costruito un sistema di giudizio basato sulla massima pluralità, equità e trasparenza, cardini imprescindibili per avere premi realmente prestigiosi”. Non a caso, per garantire il massimo rigore nei giudizi, i test sono stati effettuati alla cieca, evitando che i giurati potessero sapere in anticipo il nome del produttore e la tipologia di cioccolato utilizzato. 
 
“La concorrenza in vista della finale mondiale in programma a Londra a ottobre durante il Chocolate Unwrapped sarà agguerrita” dicono i promotori. Ma da qui a ottobre, la strada è ancora lunga. A fine aprile, precisamente dal 22 al 28 Aprile, i concorrenti europei saranno impegnati nella semifinale continentale (sempre a Londra). I produttori americani si riuniranno invece a New York dal 24 al 28 Giugno. Nel periodo estivo si terranno anche le semifinali per i Paesi emergenti.  
   
