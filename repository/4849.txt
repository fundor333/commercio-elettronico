#titolo In Valle d'Aosta snowpark per tutti i gusti - Spettacoli e Sport
  Tra le principali attrattive ci sono gli snowpark che sono attrezzati con le strutture piu' spettacolari per divertirsi in piena sicurezza, tra salti e acrobazie, a suon di musica. In un viaggio ideale attraverso la Valle d'Aosta da ovest est, a Courmayeur, ai piedi del Monte Bianco, e' attivo il 'Courmarider Park', situato a 2.000 metri, in zona Aretu', nel cuore del comprensorio sciistico, mentre a La Thuile il 'Wazimu' snowpark e' posizionato in zona Les Suches, sulla pista 12 Piloni, e facilmente raggiungibile dal paese con la Telecabina o con la seggiovia Bosco Express. A Pila, raggiungibile in soli 17 minuti di telecabina dal centro di Aosta, il park 'Areaeffe' e' collocato in prossimita' dell'arrivo della funivia Grimod, mentre a Saint-Rhemy-en-Bosses, nella valle del Gran San Bernardo, e' aperto il 'Crevapark', dedicato ai surfisti esperti. Nella valle del Cervino gli appassionati possono scegliere tra il 'White virus' di Torgnon, in localita' Chantorne', il 'Buffalo Snowpark' di Cime Bianche di Valtournenche, ideale per chi e' alle prime armi, e l''Indian Park' di Breuil-Cervinia, sopra a Plan Maison, accanto al confine italo svizzero, lo snowpark piu' alto d'Europa su neve naturale. Infine, a Gressoney-La Trinite', al Gabiet, e' attivo il 'Dream Park', mentre a Champorcher e' disponibile lo snowpark 'The High Five Park', posto a 2.000 metri di altitudine e raggiungibile con la seggiovia Laris e con la seggiovia Cimetta Rosa Express.  
