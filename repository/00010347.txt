#titolo L'energia idroelettrica  - Ambiente&Energia
  L’energia idroelettrica è un termine usato per definire l’energia  elettrica ottenibile sfruttando una caduta d’acqua. Il sistema consente  di convertire con apposito macchinario l’energia cinetica contenuta  nella portata d’acqua trattata in energia elettrica. Gli impianti  idraulici, quindi, sfruttano l’energia potenziale contenuta in una  portata di acqua che si trova disponibile ad una certa quota rispetto al  livello cui sono posizionate le turbine. 
Queste sono macchine motrici, che hanno il compito  di trasformare l’energia potenziale dell’acqua in energia elettrica.  L’energia idroelettrica è molto diffusa nei Paesi in cui vi è una certa  abbondanza di corsi d’acqua e di laghi, come in Canada e negli USA o la  stessa Italia. L’energia idroelettrica fornisce un quinto della  produzione mondiale di elettricità (circa 2.700 TWh) ed è la forma più  sfruttata di energia rinnovabile. In Italia si producono 53,9 GWh  attraverso 1.913 impianti.  
