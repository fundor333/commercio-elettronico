#titolo Agricoltura: Pac; Lega Nord, avanti con negoziati - Agroalimentare - ANSA Europa
     (ANSA) - BRUXELLES, 13 MAR - ''Oggi abbiamo assicurato il
proseguimento dell'importante processo di riforma della Pac,
riuscendo a mantenere quanto approvato in commissione e a
portare avanti gli interessi dei nostri agricoltori, che siamo
pronti a difendere nei futuri negoziati con il Consiglio e la
Commissione Ue''. Lo ha detto l'eurodeputato della Lega Nord
Giancarlo Scottà, relatore ombra per il gruppo Eld di tre
dossier, su quattro, della riforma della politica agricola
comune (Ocm unica, Fondo europeo agricolo per lo sviluppo
rurale, gestione e monitoraggio), commentando il voto espresso
dalla plenaria dell'Europarlamento a Strasburgo, con cui l'aula
ha approvato il mandato per negoziare la riforma della Politica
agricola comune.    D'accordo anche il collega Matteo Salvini secondo cui,
''nonostante occorrano ancora dei miglioramenti, il testo
approvato, rispetto al documento originario della riforma, è già
stato modificato positivamente, per quel che riguarda le misure
che vanno verso una maggiore semplificazione burocratica e una
maggiore attenzione all'ambiente e alle imprese che operano nel
settore. Bene, inoltre, che siano passate molte nostre posizioni
in merito all'Ocm unica''.  
(ANSA).
