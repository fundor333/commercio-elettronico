#titolo Venti anni senza Audrey Hepburn - Speciali
Nessuna poteva indossare come lei un tubino nero De Givenchy fatto di niente; nessuna poteva nascondersi sotto un panama di un metro quadrato firmato Saint Laurent senza sembrare eccessiva, nessuna poteva rimanere espressiva anche dietro un paio di misteriosi occhiali scuri di Chanel. Audrey Hepburn moriva 20 anni fa nella sua casa in svizzera a soli 63 anni. Ma rimane ancora oggi una icona di stile ed eleganza ineguagliabile: il suo corpo esile, gli occhi da cerbiatto, quel sorriso disarmante hanno, a suo tempo, disintegrato i canoni della bellezza femminile delle Monroe e delle Loren.  
