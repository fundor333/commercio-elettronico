#titolo Busta con polvere a Equitalia Milano - Lombardia
     (ANSA) - MILANO, 18 MAR - Una lettera contenente polvere
sospetta e' stata recapitata questa mattina, a Milano, alla sede
di Equitalia in via dell'Innovazione. I dipendenti hanno
segnalato alla polizia la presenza di una busta contenente una
sostanza dubbia e sul posto sono arrivate una Volante e gli
artificieri che hanno escluso che si potesse trattare di
materiale esplosivo. Nella busta c'era anche una lettera con
invettive contro la classe politica e le banche, ritenute
responsabili della crisi.
