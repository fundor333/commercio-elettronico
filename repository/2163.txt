#titolo Ue: bando foche, Corte conferma, irricevibile ricorso Inuit - Agroalimentare - ANSA Europa
     (ANSA) - BRUXELLES, 17 GEN - ''Irricevibile'' il ricorso
degli Inuit contro il divieto di commerciare nell'Unione europea
prodotti derivati dalla foca: e' quanto conclude l'avvocato
generale Juliane Kokott, le cui conclusioni in genere vengono
rispettate dalle sentenze della Corte.    Un'organizzazione che rappresenta gli interessi degli Inuit
canadesi, nonch√© produttori e commercianti di prodotti derivati
dalla foca, chiedono ai giudici dell'Unione l'annullamento del
divieto generale di commercio dei prodotti derivati dalla foca
nell'Unione europea, emanato da Parlamento e Consiglio a
settembre 2009. Sono escluse da tale divieto solo l'immissione e
la vendita sul mercato di prodotti che provengono dalla caccia
tradizionalmente praticata dagli Inuit e da altre comunita'
indigene e contribuiscono alla loro sussistenza.   Ma sia per il Tribunale, che gia' si e' pronunciato, che per
l'avvocato generale, gli Inuit e gli altri ricorrenti non sono
legittimati direttamente a proporre un ricorso avverso tale
normativa dinanzi ai giudici dell'Unione.(ANSA).
