#titolo Carceri,lavori Montacuto,via 140 reclusi - Marche
     (ANSA) - ANCONA, 16 MAR - A causa di lavori per la sistemazione
delle docce, 140 detenuti del carcere di Montacuto dovranno
essere trasferiti. A certificare l'inidoneita' dei locali sono
stati i vigili del fuoco dopo un sopralluogo. Fonti
del'amministrazione penitenziaria assicurano che una parte sara'
trasferita fuori regione, in strutture compatibili con il regime
carcerario in cui sono detenuti a Montacuto, mentre per un'altra
parte si e' valutata la possibilita' di Barcaglione ma si e' in
attesa di autorizzazione.
