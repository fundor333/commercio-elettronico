#titolo Nella primavera valdostana fioriscono piaceri della cultura - Arte e Cultura
  (ANSA) - AOSTA, 09 MAR - Per dieci giorni, dal 6 al 14 aprile, la Valle d'Aosta aprira' le porte ai suoi tesori - beni monumentali e storico-architettonici, mostre e siti archelogici &#8211; nell'ambito dell'iniziativa 'Plaisirs de culture en Vallee d'Aoste'. 
Erede della 'Settimana della Cultura', sospeso dal Ministero per l'anno 2013, l'evento proporra' numerose attivita' di promozione e valorizzazione del patrimonio e delle tradizioni culturali della regione alpina in collaborazione con numerosi partner sul territorio, dal Forte di Bard alla Fondation Grand Paradis che gestisce numerosi siti nel territorio del Parco nazionale del Gran Paradiso fino al Mav, Museo dell'artigianato di tradizione valdostano, di Fenis. 
Tra le altre attivita', nei giorni dell'iniziativa sara' possibile visitare gratuitamente i castelli di Fenis, Issogne, Sarre (dalle 9 alle 19), Sarriod del la Tour di Saint-Pierre, Verres e Castel Savoia di Gressoney (dalle 10 alle 18), nonche' il Castello Gamba di Chatillon recentemente riaperto al pubblico come pinacoteca regionale di arte moderna dopo un lungo lavoro di restauro. 
Ad Aosta, inoltre saranno liberamente accessibili alcuni siti archeologici come il Teatro Romano, il Criptoportico forense e gli scavi della Chiesa di San Lorenzo, oltre alle mostre 'Renato Guttuso. Il Realismo e l'attualita' dell'immagine', allestita al Museo archeologico regionale, 'Il Gioco', del fotografo Pepi Merisio, al Centro Saint-Benin, e 'I Dodici', della scultrice Marina Torchio (aperta dal 12 aprile), nella Chiesa di San Lorenzo. 
Infine, sono previste visite ai grandi cantieri archeologici in corso alla Porta Praetoria di Aosta, all'antico ponte-acquedotto romano del Pont d'Ael e al Castello di Quart.(ANSA).  
