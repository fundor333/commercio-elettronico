#titolo Auto, nel 2012 emessi 11,3 mln di tonnellate di CO2 in meno - Mobilit√† Sostenibile - Motori
  ROMA - Nel 2012 in Italia sono state emesse 11.360.309 tonnellate in meno di CO2 derivata da benzina e gasolio per autotrazione rispetto al 2011, pari a un calo del 10,3%. La cifra emerge da un'elaborazione del centro ricerche Continental Autocarro su dati del ministero dello Sviluppo Economico. 
La contrazione registrata nel 2012 deriva in primo luogo dalla flessione delle emissioni di CO2 imputabili all'uso di gasolio per autotrazione (8.139.581 tonnellate in meno, 10,2% in meno), mentre le emissioni causate dall'uso di benzina sono scese di 3.220.728 tonnellate (-10,7%). 
Nel solo mese di dicembre il calo delle emissioni si e' attestato a 1.235.021 tonnellate (-13,5%), di cui 300.048 tonnellate da benzina e 934.973 tonnellate da gasolio. 
''La causa principale del calo delle emissioni provenienti dall'uso di benzina e gasolio per autotrazione registrato nel 2012 e' la diminuzione dei consumi di questi carburanti'', rileva Daniel Gainza, direttore commerciale di Continental CVT. 
''La ripresa dei consumi, di certo, non viene favorita dagli elevati prezzi di benzina e gasolio''.  
