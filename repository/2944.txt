#titolo Rifiuti: Angelilli(Pdl); subito verifiche ad Ama via Salaria - Ambiente ed energia - ANSA Europa
     (ANSA) - STRASBURGO, 7 FEB - ''Effettuare subito le opportune
verifiche sulle condizioni e sull'ubicazione dell'impianto Ama
di Via Salaria''. E' quanto ha chiesto il vicepresidente del
Parlamento europeo Roberta Angelilli (Pdl) con una
interrogazione alla Commissione europea e un emendamento
proposto alla relazione della commissione petizioni del
Parlamento europeo.    ''Soprattutto - ha specificato Angelilli - chiedo di
monitorare l'avvio dell'effettiva delocalizzazione dell'impianto
da parte di Ama, un obiettivo richiesto piu' volte dal IV
Municipio e dal suo Consiglio Municipale, anche nel corso della
sessione consiliare del 6 dicembre scorso, e previsto dal nuovo
piano industriale AMA 2013/2015''. 
   Una delegazione della Commissione Petizioni si e' recata in
Italia a ottobre scorso per visitare anche gli impianti di
Malagrotta e Monti dell' Ortaccio e incontrare le autorita' a
Roma e Napoli. L'Europarlamento adottera' nelle prossime
settimane una relazione in materia. (ANSA).
