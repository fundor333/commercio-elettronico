#titolo Padre Rambo minaccia suicidio - Piemonte
     (ANSA) - TORINO, 14 MAR - Padre Mario Loi, sacerdote torinese
noto come 'Padre Rambo' per la sua passione per le arti marziali
e coinvolto in alcune inchieste giudiziarie, ha minacciato di
uccidersi stamattina dopo avere ricevuto un'ingiunzione di
pagamento. Si e' rifugiato in una stanza e si e' inferto alcune
ferite a un braccio con un coltello. Ha chiesto di parlare col
pm Andrea Padalino e, dopo avere ricevuto la sua telefonata, ha
desistito. Sul posto polizia, 118 e servizio psichiatrico di
zona. Non e' grave.
