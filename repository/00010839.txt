#titolo Ronaldo:12 mln euro a madre suo figlio - Mondiali Sudafrica
  (ANSA) - LONDRA - Dodici milioni di euro per il silenzio  della madre di suo figlio: questa la cifra pagata da Cristiano  Ronaldo per difendere la sua privacy e non fare sapere a nessuno l'identità della misteriosa donna che gli ha donato il suo  primogenito. Secondo il tabloid inglese Sun, il campione portoghese, pur definendo l'accordo con la donna ''il giorno più costoso della mia vita'', non ha esitato a rinunciare ad un anno di compensi - quanto guadagna dal Real Madrid - per mantenere il segreto attorno al nome della donna. 
 Neppure suo figlio - hanno riferito alcuni amici del calciatore - potra' incontrare la madre, almeno fino a quando non sarà abbastanza grande. Sempre secondo le voci circolate nei giorni scorsi la misteriosa compagna di Ronaldo sarebbe una "party girl", una giovane ragazza amante della bella vita con la quale il portoghese non aveva intenzione di legarsi sentimentalmente. Il bambino, nato il 17 giugno, vivrà con la famiglia del portoghese ad Algarve: vuole che al suo fianco ci siano la mamma Dolores e la sorella.  
