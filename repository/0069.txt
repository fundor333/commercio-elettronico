#titolo Autovie Venete: Cda approva bandi gara e progetti rampe A28 - Autovie Venete
     (ANSA) - PALMANOVA (UDINE), 29 GEN - Tre bandi di gara e un
progetto esecutivo da approvare, oltre alla cooptazione di un
Amministratore, sono gli argomenti all'ordine del giorno del 
primo Consiglio di Amministrazione di Autovie Venete del 2013. La new entry, targata Generali, e' Salvatore Bruno (Generali
Investments) in sostituzione del dimissionario Gianluca
Dominutti. I bandi di gara, esaminati e approvati dal Consiglio,
presieduto dall'avvocato Emilio Terpin, riguardano: il servizio
di buoni pasto (nel periodo luglio 2013/marzo2017) per un
importo complessivo dell'appalto di 1 milione 512 mila 360 euro;
un intervento di pavimentazione sul lotto 29 dell'autostrada A28
Pordenone-Conegliano per 1 milione 306 mila euro; il servizio di
elaborazione dati per il sistema di esazione pedaggio per 2
milioni 628 mila euro. Sempre sull'autostrada A28, in
prossimita' con l'interconnessione con la A27, e' prevista la
realizzazione di rampe di servizio, per le quali e' stato
presentato un apposito progetto esecutivo (800 mila 645 euro)
che il Consiglio ha approvato. (ANSA).
