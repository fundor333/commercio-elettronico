#titolo Negli Usa per l'influenza spunta la 'fobia dei germi' - Stili di vita - Salute e Benessere
     (ANSA) - NEW YORK, 17 GEN - Salviette e bottigliette di
disinfettanti per le mani, succhi d'arancia; fazzolettini da
naso, zuppe di pollo in scatola: sono articoli semplici, d'uso
quotidiano, che pero' di questi tempi e' sempre piu' difficile
trovare negli Stati Uniti.    Con una popolazione in piena ''fobia da germi'' per
l'epidemia influenzale che sta costringendo a letto mezza
Unione, molti drugstore registrano il 'tutto esaurito' e
continuano ad ordinare scorte appunto di disinfettanti e
prodotti simili.    ''Continuiamo ad avere un aumento della domanda per
termometri, fazzolettini di carta, drink con vitamine, il
disinfettante Purell, ed e' difficile tenerle questi articoli in
stock'', ha detto il portavoce della catena ''Walgreens
Pharmacy''.    A ''Seamless'', una azienda che vende prodotti alimentari
online sia a privati che a negozi, la domanda di zuppe di pollo
- considerate una mano santa per l'influenza - si e' impennata
nelle ultime settimane del 35%. Saliti anche gli ordini di Succo
di Arancia del 19%, e quelli di bibite con sali minerali per chi
fosse disidratato dall'influenza, sono cresciuti del 10%.    Altre aziende che fanno affari in stagione influenzale sono
le farmaceutiche, che hanno visto le proprie azioni salire di
valore e di domanda.(ANSA).
