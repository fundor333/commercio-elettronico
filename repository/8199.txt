#titolo Azzurri: Chiellini rischia di fermarsi - Calcio
     (ANSA) - FIRENZE, 18 MAR - Giorgio Chiellini potrebbe saltare
i prossimi impegni con l'Italia: contro il Brasile di giovedi' e
la successiva sfida contro Malta, valida per le qualificazioni
ai Mondiali 2014. Il difensore della Juventus ha riportato
nell'ultima sfida un trauma contusivo-distorsivo alla caviglia
sinistra e oggi non si e' allenato a Coverciano. Il giocatore,
ha spiegato il responsabile sanitario della Nazionale, Enrico
Castellacci, soffre anche per il riacutizzarsi del vecchio
problema alla caviglia.
