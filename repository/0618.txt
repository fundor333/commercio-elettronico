#titolo Applausi alla Spagna: 'La bella batte la bestia' - Visto da...
  (ANSA) - LONDRA - "La bella batte la bestia". La vittoria del calcio totale della Spagna sulla disgrazia totale olandese. Severi i giudizi della stampa britannica sulla finale di Johannesburg, "una notte di vergogna", destinata a macchiare il "buon nome dell'Olanda del pallone".  (ASCOLTA L'AUDIO) 
 Per il Guardian, "la Spagna trionfa al termine di una finale disgustosa", decisa da "Iniesta capace di trovare la scintilla che fa terminare la brutalit√† in campo". Anche il Times, dopo aver celebrato il primo trionfo mondiale spagnolo, stigmatizza l'Olanda: "Una vittoria contro il teppismo". 
 Se un tempo gli olandesi "avevano regalato al mondo il calcio totale - ricorda il Daily Mail - contro la Spagna sono stati solo calcioni". Come riconosce il Daily Express: "Il calcio totale della Spagna brutalizzato dal bullismo olandese". Onore ad Iniesta, dunque, "Re di Spagna". E "Vu Vu Espana", l'apertura del Sun, che non dimentica l'ultima censura gli Orange: "Olanda ricoperta di vergogna, ma almeno ha vinto la squadra migliore".  
