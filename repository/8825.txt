#titolo Berlusconi:trasferire processi a Brescia - Lombardia
     (ANSA) - MILANO, 15 MAR - I difensori di Silvio Berlusconi hanno
presentato a Milano un'istanza di legittima suspicione per
trasferite i processi Ruby e Mediaset a Brescia. Nell'istanza si
parla di 'gravi situazioni locali tali da turbare lo svolgimento
del processo e non altrimenti eliminabili'. C'e' dunque la
possibilita' che le sentenze slittino: i giudici sarebbero
obbligati a sospendere i processi prima della sentenze se la
Cassazione dichiarera' ammissibile l'istanza degli avvocati.
