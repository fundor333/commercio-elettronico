#titolo Serie A: Milan-Palermo 2-0 - Lombardia
     (ANSA) - MILANO, 17 MAR - Il Milan batte il Palermo 2-0 e
consolida il terzo posto in classifica. Rossoneri in vantaggio
al 9' primo tempo: Balotelli trasforma il calcio di rigore
assegnato dall'arbitro per un fallo di Aronica sullo stesso
attaccante azzurro. Al 21' della ripresa il raddoppio: cross di
Niang, tocca Aronica, la palla rimbalza sul portiere e arriva
sul piede di Balotelli che da due passi mette dentro. Il Milan
resta a due punti dal secondo posto, occupato dal Napoli che
oggi ha battuto l'Atalanta 3-2.
