#titolo Oxfam Italia - Speciali ed Eventi - Ambiente&Energia
  Oxfam Italia ha aderito nel 2010 alla confederazione internazionale Oxfam e nasce dall’esperienza di Ucodep, organizzazione non governativa italiana attiva da oltre 30 anni nella lotta alla povertà, l’esclusione sociale e l’ingiustizia. 
   
 Oxfam Italia opera, con passione e professionalità, insieme ai propri partner, per migliorare le condizioni di vita di migliaia di persone povere nel mondo e dare loro il potere e l’energia di costruirsi un proprio futuro, di controllare e orientare la propria vita, di esercitare i propri diritti.  
   
 Oxfam Italia lavora, insieme ai membri della confederazione internazionale Oxfam, per contribuire a garantire  mezzi di vita sostenibili , il diritto all’ acqua , la  salute  e l’ istruzione , il rispetto dei  diritti umani nelle crisi umanitarie , il diritto alla  partecipazione , all’ascolto e la solidarietà.  
   
 Quattro sono gli assi della pianificazione strategica 2010/2017  di Oxfam Italia:  giustizia economica, servizi di base, emergenze umanitarie, cittadinanza, democrazia e partecipazione , con una particolare attenzione, in tutte le attività che saranno sviluppate, alla giustizia di genere e la sostenibilità ambientale.  
   
 Il metodo di lavoro di Oxfam Italia si fonda sulla consapevolezza che per sradicare povertà e ingiustizia è necessario operare a 360° nel Nord e nel Sud del mondo: per questo l’intervento di Oxfam Italia sia articola su tre tipologie di azione: 
   
 programmi di sviluppo nel Sud del mondo e nelle situazioni di esclusione sociale in Italia , per aiutare le popolazioni vulnerabili a migliorare le loro condizioni di vita, fornendo loro sostegno e risorse adeguate per costruirsi un futuro dignitoso; 
   
 interventi di emergenza , per garantire il rispetto dei diritti di base alle popolazioni in caso di crisi umanitaria, portando acqua, servizi igienici sanitari, rifugi e favorendo l’avvio di processi di sviluppo una volta passata l’emergenza; 
   
 campagne di opinione e iniziative di educazione per influenzare le politiche  che causano la povertà e l’ingiustizia globale e per stimolare i cittadini a chiedere ai leader un maggior impegno  nella difesa e nella promozione degli interessi delle persone più povere e vulnerabili  
   
 I settori di intervent o 
   
 Per sradicare la povertà e l’ingiustizia è necessario che ogni persona sia in grado di esercitare i propri diritti e di aver il potere e la libertà di esser attore della propria vita. 
   
 Per questo Oxfam Italia opera per garantire l’esercizio dei diritti umani fondamentali. 
   
 Acqua, salute e istruzione  di qualità: formando personale locale, dotandolo delle strutture necessarie, svolgendo campagne di opinione  e iniziative di advocacy perché il governo italiano investa le risorse promesse per l’Aiuto Pubblico allo sviluppo. 
   
 Sana  alimentazione, lavoro  dignitoso, giusto  reddito : formando e attrezzando i piccoli produttori e allevatori per migliorare le loro capacità produttive, organizzative e di commercializzazione sia per  l’autoconsumo che per l’accesso al mercato; favorendo la gestione sostenibile delle risorse naturali per preservare la biodiversità e per mitigare gli effetti determinati dal cambiamento climatico; con campagne di opinione per lottare contro la fame e la povertà. 
   
 Partecipazione, ascolto, cittadinanza attiva . Favorendo la partecipazione della popolazione immigrata in processi di co -sviluppo, attivando i cittadini italiani a chiedere maggior impegno ai governi per trovare soluzioni durature alla lotta alla povertà, coinvolgendo i beneficiari nell’individuazione dei propri bisogni e nello svolgimento dei propri progetti. 
   
 Diritti nelle crisi umanitarie : garantendo il primo intervento necessario in caso di emergenza (acqua, servizi igienico sanitari, rifugi) e favorendo il passaggio da situazione di emergenza a processi di sviluppo nel medio periodo.  

