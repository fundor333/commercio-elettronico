#titolo Il cordoglio dei vip su Twitter - Associate
  Â ''Oggi abbiamo perso un'amica, una grande attrice'': e' il regista Ferzan Ozpetek uno dei primi personaggi del mondo dello spettacolo a esprimere cordoglio su Twitter per la morte di Mariangela Melato, avvenuta questa mattina a Roma dopo una lunga malattia. Tra i tanti vip che hanno voluto salutare l'attrice anche Fabio Fazio, per il quale con la sua scomparsa ''siamo tutti piu' soli'', mentre Roberto Saviano scrive: ''Addio a Mariangela Melato. Bellissima anima''.    A ricordarla anche molti cantanti, come Giorgia: ''Grazie per quello che hai fatto, per come lo hai fatto e quello che hai lasciato. Per essere stata Artista e Donna eccezionale, con eleganza, intelligenza e talento puro''. Anche Fiorella Mannoia la ringrazia definendola ''una Donna. Un esempio di dignita' e talento. Grazie''. E se i Negramaro sottolineano che ''un'altra stella del nostro cinema migliore e' tornata in cielo'', Daniele Silvestri scrive ''la morte di Mariangela Melato mi riempie di dispiacere''.    E ancora: Lorella Cuccarini: ''Sei stata un esempio straordinario. Una preghiera silenziosa'', mentre Fabio Volo confessa: ''e' un vero dispiacere... come fosse di famiglia''. Infine, GianMarco Tognazzi: ''Ciao Grandissima Mariangela!! Sono senza parole!! Quanto ti ho amato e quanto ti amo ancora... che dolore, Ciao Maestra !!! tvb Gimbo''. Affranta Rosita Celentano: ''La Melato e' salita in cielo,resta il vuoto assordante di un'attrice strepitosa e di una donna unica e speciale. Mariangela, mi mancherai!''.  
