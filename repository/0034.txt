#titolo Droga: arrestati madre e figlio a Udine - Friuli Venezia Giulia
     (ANSA) - UDINE, 14 MAR - Una donna, di 56 anni, di Verzegnis
(Udine), pregiudicata, e suo figlio, di 27 anni, di Tolmezzo
(Udine), residenti nella stessa villetta a Udine, sono stati
arrestati dai carabinieri del Nucleo investigativo,comandati dal
capitano Fabio Pasquariello, per detenzione di droga a fine di
spaccio. I militari hanno anche sequestrato 25 grammi di eroina
gia' confezionato in dosi pronte per la vendita, nascoste in una
dispensa in cucina.(ANSA).
