#titolo D'un Rocher à l'autre - Itineraire d'un chef - Libri - Terra&Gusto
  Il mare come filo conduttore di questo viaggio tra i sapori di scogliere, dalle pietanze creole della Martinica, nei Caraibi, alla Rocca di Monaco. Ad illustrarlo Marcel Ravin, chef del Monte Carlo Bay Hotel & Resort, che si racconta in un volume con 62 ricette dal titolo ''D'un Rocher à l'autre - Itineraire d'un chef'', pubblicato con il coinvolgimento del gruppo Monte Carlo Sbm, uno dei principali attori del settore del gioco in Europa e leader del turismo di lusso nel Principato di Monaco, con un volume di affari pari a 372 milioni di euro per l’anno 2011 e uno uno staff di oltre 3.000 persone. 
Marcel Ravin, l'autore, rievoca i ricordi della sua infanzia in Martinica; la cucina della nonna, sua grande influenza; la pesca e l'uva raccolta in riva al mare. Gioiosi e nostalgici, questi ricordi rappresentano la prefazione alla scoperta delle ricette da "laggiù": Souskaï de Lambi, Roussi de Cabri e Milk Punch.   A 
ttualmente chef del Monte-Carlo Bay Hotel & Resort, il più giovane hotel del gruppo Monte-Carlo SBM, Marcel Ravin trova ispirazione nell’abbondanza del Mediterraneo e mescola i gusti, i sapori e le spezie della sua infanzia con ingredienti della Riviera monegasca. Con queste ricette insolite, Ravin sa imprimere la sua particolare firma gastronomica proponendo gamberi, polpi, manghi, ibischi, finferli, tartufi, piccioni e foie gras.    
Con questo libro, Marcel Ravin intende anche omaggiare le persone che lo hanno maggiormente influenzato nel corso della sua carriera: nove chef tra cui Bernard Loiseau, Joël Robuchon, Marc Veyrat e Alain Ducasse. Illustrato con fotografie scattate da Iris L., il tomo è anche un magnifico libro di immagini, uno sguardo al mondo di Marcel Ravin, che mette in luce la sua cucina contemporanea capace di rispettare i prodotti e le stagioni.  
