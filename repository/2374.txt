#titolo Berlusconi e Vendola contro Grillo: 'Pericolo per democrazia' - Politica
Beppe Grillo "è un pericolo della nostra democrazia. Lui ha raccolto gli italiani disgustati ma non ha un programma. Sono preoccupato, lui pensa solo a picconare l'estrabilishment esistente, ma non propone nulla di costruttivo. Votando Grillo ci troveremo persone di estrema sinistra". Lo afferma Silvio Berlusconi nel corso della trasmissione Agorà accusando il comico di fare "comicità di bassa lega". 
 BERSANI, ANCHE IO COME GRILLO SOTTO PIOGGIA MA NON FACCIO NOTIZIA -  "Anche io sto in piazza, ieri a Priolo sotto la pioggia, ma non faccio notizia come Grillo. Siamo un curioso paese che fa la campagna elettorale ma non parla dei problemi, ci sono solo cabaret, conigli dal cilindro, battute e teatrini su Monti e Vendola, io e Monti. Ma non è con questi argomenti che si esce dalla crisi". Così Pier Luigi Bersani, a Omnibus, si sfoga sui temi della campagna elettorale e sulla copertura dei media. 
 VENDOLA, GRILLO FILM GIA'VISTO, FU PRELUDIO FASCISMO -  "Grillo è una cosa antica. Se studiamo la storia a cavallo delle due guerre" si possono rintracciare i segnali di una cultura antipolitica, "preludio al fascismo" che lo ricorda. Lo dice il leader di Sel Nichi Vendola, intervistato da Radio24. Vendola accusa Grillo di usare toni populisti, di "essere come un esorcista che con una parolaccia salvifica" promette di risolvere tutto.  
