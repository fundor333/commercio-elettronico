#titolo Basket: Nba, Gallinari trascina Denver - Altri Sport
Con un Danilo Gallinari in serata di grazia Denver espugna Los Angeles (sponda Clippers) 107-92 nella partita Nba nella notte italiana e infila la settima vittoria consecutiva. Lo score dell'azzurro a fine partita segna 20 punti, 5 rimbalzi e sei assist. Meglio di lui solo Ty Lawson con 21. A Los Angeles non basta Chris Paul (16 punti per lui). Per i Denver Nuggets si tratta del 12mo successo consecutivo tra le mura amiche. L'altra partita del giovedì vedeva di fronte New York e Oklahoma (davanti a 20miloa spettatori), e i Knicks ancora privi di Carmelo Anthony fanno sudare i Thunder, anche se alla fine si devono arrendere (95-94). Il match si gioca tutto in un finale thrilling, con gli ospiti in vantaggio quando alla sirena mancano appena 90 secondi, poi di nuovo ribaltamento di fronte: a nove secondi dalla fine i Knicks sono in ritardo di un punto ma col possesso palla ma Smith sbaglia con un tiro forzato che non trova la retina. Top score della serata Smith per New York con 36 punti, davanti a Felton e Stoudemire con 16 ciascuno, mentre dall'altra parte il solito Durant segna a fine partita 34 punti e Westbrook 21. Entrambe le squadre sono seconde nei rispettivi gironi, i Knicks dietro Miami, Oklahoma dietro San Antonio. 
 Questi i risultati della notte italiana: - Denver - LA Clippers 107 - 92 - New York Knicks - Oklahoma 94 - 95  
