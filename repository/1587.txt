#titolo New York-San Francisco; Soldini,550 miglia al traguardo - Nautica e Sport - Mare
  -  Giovanni Soldini  e  Maserati ,  impegnati nel tentativo di battere il record della storica Rotta dell'Oro, 13.225 miglia da New York a San Francisco,si trovano ormai a 550 miglia dal traguardo ma le condizioni meteo continuano ad essere impegnative. Al momento Maserati naviga con un vento instabile che oscilla tra i 9 e i 15 nodi e continua a variare in direzione e intensita'. Il team a bordo e' costretto a continue virate per guadagnare miglia. 
''Siamo vicini all'arrivo ma queste ultime 500 miglia saranno molto faticose - ha affermato Soldini contattato al telefono satellitare -. Cominciamo a sentire la stanchezza e la cambusa e' ormai sprovvista di generi alimentari di conforto. Purtroppo le previsioni danno pochissimo vento per le ultime 100 miglia. 
Speriamo non sia cosi'''. 
Soldini e gli otto uomini dell'equipaggio di Maserati sono partiti da New York il 31 dicembre 2012. L'arrivo di Maserati a San Francisco e' previsto sabato. (ANSA).  
