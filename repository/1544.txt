#titolo Nelle Spa riabilitazione neuromuscolare, dieta verde e sieri - Terme e spa - Salute e Benessere
  ROMA - Le Spa cambiano pelle. Abbandonata l'acqua e i percorsi nelle piscine, e' la volta del massaggio kabat, tecnica di stimolazione neuromuscolare impiegata nella riabilitazione post-traumi neurologici, impiegato come antinvecchiamento. La metodica, infatti, sembra potenziare l'efficacia di creme e sieri antieta' rinforzando i tessuti cutanei e l'elasticita' dei muscoli facciali. Associato ad una dieta ad alto contenuto vegetale, promette una pelle sana e giovane a lungo. L'associazione di massaggio-dieta e cosmetici e' la base di un nuovo sistema antieta' brevettato dalla societa' italiana Davines, specializzata in cosmesi e presente nelle Spa di 60 paesi nel mondo. Il sistema 'longevity complex-skin regimen' si basa sull'uso combinato di sieri, creme e integratori alimentari che promettono di ridurre le rughe del 17% ed aumentare l' idratazione del 26%. Ha partecipato alla messa a punto del nuovo sistema per la longevita' Massimo Gualerzi, cardiologo alla Fondazione Don Carlo Gnocchi, universita' degli Studi di Parma che spiega:''Ci sono molti legami fra patologie della pelle e del cuore. Sedentarieta', junk food e cattivo stile di vita innescano infiammazioni, stress ossidativo e metilazione del dna. Cio' induce invecchiamento sia al cuore che alla pelle e ci sono composti efficaci per entrambi, come gli omega 3 contenuti nel pesce, isemi di chia ricavati dalla salvia hispanica antinfiammatori e l'astaxantina antiossidante. Poi meditazione, massaggi e attivita' fisica si usano in cardiologia e sono efficaci anche come antinvecchiamento cutaneo''. 
Mariuccia Bucci, dermatologa specializzata in nutrilipidomica e vice Presidente Isplad precisa: ''La linea contiene semi di chia e palmitoil tripeptide 5, un micropeptide biomimetico che stimola la produzione di collagene. Il trattamento e' stato sottoposto a test di efficacia su 60 donne dai 40 ai 60 anni di eta' per tre mesi ed i risultati sono stati evidenti soprattutto per la ridensificazione cutanea''. 
La dieta verde per la longevita'  e' a base di succhi verdi vegetali contenenti cetrioli e sedano mescolati con mele e limone. Ma anche avena biologica, semi di chia, girasole, lino e zucca, e ancora zuppe di patate dolci, carote, cayenna, aglio, noce moscata, cardamomo e limone.  
I piatti proteici sono fatti con spinaci, quinoa, mirin, olio e cetrioli. Ottimi anche frullati di barbabietole, carote e verdure verdi. Infine pesce bianco e verdure.  
