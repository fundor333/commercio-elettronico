#titolo Citroen in scena con l'offensiva di prodotto e tecnologica - Prove  e Novit√† - Motori
  GINEVRA - Offensiva di prodotto ma anche e soprattutto tecnologica. Due 'direzioni' fondamentali che Citroen intende sviluppare parallelamente. E lo fa svelando a Ginevra, nel giorno di apertura del salone alla stampa, il concept Technospace, anticipazione di quella che sara' la nuova C4 Picasso. Non potevano poi mancare la DS3, in versione cabrio, che va a rafforzare il posizionamento premium del brand, e la nuova C3, venduta in circa 3 milioni di esemplari dal 2002 ad oggi, di cui 500 mila solo in Italia. C3 viene proposta a Ginevra anche con l'innovativa tecnologia Hybrid Air, soluzione completamente ibrida che utilizza l'idraulica insieme all'aria compressa per lo stoccaggio dell'energia esclusiva del gruppo Psa che sara' disponibile a partire dal 2016. La tecnologia Hybrid Air permette un consumo inferiore ai tre litri per 100 km, consentendo un risparmio del 45% nell'utilizzo urbano. 
''La Technospace ha un design molto marcato che sottolinea un salto di generazione per la modernita' che trasmette'', ha spiegato Frederic Banzet, direttore generale del marchio Citroen. Questa monovolume, che per lungo tempo ha ricoperto il ruolo di leader del segmento in Europa, ''sara' in vendita a partire dal secondo semestre del 2013 in questa nuova veste che si distingue per una serie di caratteristiche che sanciscono un cambiamento 'epocale''', ha aggiunto Banzet. In effetti, la nuova C4 Picasso sara' la prima vettura del gruppo ad utilizzare la piattaforma modulare di nuova generazione EMP2 (Efficient Modular Platform 2). Altra eccellenza della nuova C4 Picasso e' sul fronte dell'eco-compatibilita'. Grazie anche ad una riduzione della massa di 140 kg, si riduce considerevolmente il livello di consumi ed emissioni di CO2, che raggiungono una media di 100 g/km, un livello unico per una monospazio. Infine, a bordo della Technospace, come sottolinea anche il suo nome, e' possibile trovare molteplici tecnologie al servizio del benessere, tra cui un'interfaccia di guida 100% touch con un display panoramico da 12'' ad alta definizione basato sul concetto di Creative Technology.     ''Creativita' che si abbina alla tecnologia e che rappresentano il vero DNA del marchio'', ha ribadito Banzet che ha citato tre esempi dell'offensiva tecnologica Citroen: la nuova generazione di motori Pure Tech, che hanno il 15% di potenza in piu' e il 25% di emissioni di CO2 in meno, la tecnologia e-HDi, ovvero il miglior sistema Stoo&Start del marchio, e la motorizzazione ibrida diesel Hybrid4, che ha sedotto piu' di un cliente DS5 su 4. Insomma, un'offensiva tecnologica che non si ferma ''e proseguira' - ha detto il direttore generale del marchio Citroen - con il lancio della nuova tecnologia BlueHDi, rispettosa delle norme Euro6. E domani, grazie alla tecnologia Hybrid Air, potremo andare ancora piu' avanti''.      Nel corso della presentazione riflettori puntati anche sulla linea DS, che in tre anni e' stata venduta in oltre 300 mila esemplari, ''un vero successo commereciale in tutto il mondo'', ha commentato Banzet. La nuova arrivata in gamma e' la versione cabrio della DS3, ''gia' prenotata da 2 mila clienti''.     E ancora, in cima allo stand domina la nuova C3, best seller del marchio che dal 2002 ad oggi e' stata venduta in oltre tre milioni di esemplari. ''La nuova C3 - ha sottolineato Banzet - offre il miglior livello di consumo di carburante ed emissioni di CO2 della sua categoria: 3,4 litri per 100 km con 87 g/km CO2''.  
