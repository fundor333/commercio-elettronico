#titolo Crociere: Genova si prepara a battesimo Msc Preziosa - Crociere e Traghetti - Mare
  (ANSA) - GENOVA, 12 FEB - Sono iniziati a Genova i preparativi del battesimo di  Msc  Preziosa , ammiraglia della flotta di  Msc Crociere  che, come tutte le navi della compagnia avra' come madrina Sophia Loren. L'evento avra' luogo il prossimo  23 marzo  alla presenza, tra l'altro, di star internazionali della musica e dello spettacolo. 
La giornata del varo, informa in una nota Msc, sara' caratterizzata da un crescendo di celebrazioni che culmineranno, prima della cena di gala a bordo, con la parata degli ufficiali della nave e il taglio del nastro. 
Lunga 333 metri e larga 38 metri, Msc Preziosa sara' in grado di raggiungere una velocita' di 23 nodi e potra' ospitare fino a 4.345 passeggeri. 
Al momento la nuova ammiraglia e' alle prese con gli ultimi ritocchi presso i cantieri Stx France. Dopo la crociera inaugurale che dai cantieri portera' gli ospiti a Genova per il battesimo, passando per Portogallo, Spagna, Marocco, sara' posizionata fino a novembre nel Mediterraneo e salpera' ogni settimana da Genova per Napoli e Messina, Tunisia, Francia e Spagna con scali a Tunisi, Barcellona e Marsiglia. (ANSA).  
