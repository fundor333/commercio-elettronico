#titolo Regione Sicilia ritira decreto pesca novellame  - Dal Mare - Terra&Gusto
  - PALERMO - La Regione siciliana ha ritirato il decreto che aveva autorizzato la pesca del novellame. L'assessore all'Agricoltura, Dario Cartabellotta, ieri ha firmato il decreto di revoca del precedente provvedimento, recependo così le indicazioni emerge nell'ultima riunione di giunta, presieduta dal governatore Rosario Crocetta, che tuttavia contesta al governo di Roma di non avere mai varato il piano di gestione della pesca del novellame, così come previsto dalle regole di Bruxelles. 
Il via libera alla pesca di sardine e rossetto, per un periodo di 40 giorni in modo da sostenere il settore in forte crisi, aveva scatenato forti polemiche da parte degli ambientalisti e delle opposizioni. Era intervenuto subito anche il ministero delle Politiche agricole che aveva ordinato alla Capitaneria di porto di bloccare i pescherecci "onde scongiurare il possibile avvio di una procedura d'infrazione comunitaria". 
La pesca del novellame è vietata dall'Ue.  
