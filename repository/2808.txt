#titolo Tina Maze - Protagonisti
La slovena Tina Maze ha vinto lo slalom gigante di Soelden, gara di apertura della Coppa del mondo donne e della stagione 2012-13. Si è imposta con il tempo di 2.31.41 e ha preceduto le austriache Kathrin Zettel (2.31.83) e Stefanie Koehle (2.33.12). Per l'affascinante slovena, che proprio alla vigilia di Soelden si è esibita anche come cantante rock, è la 12/a vittoria in carriera, la terza nella località austriaca. Non a caso la Maze è anche campionessa mondiale in carica e in questa stagione punta, e non lo nasconde, alla conquista della coppa del mondo. L'anno scorso fu seconda alle spalle di Lindsey Vonn che aveva aperto la stagione vincendo proprio a Soelden. Vonn oggi è finita fuori, con botta al polso sinistro.  
