#titolo Paraguay: Gerardo Martino - Gli Allenatori - Mondiali Sudafrica
  Gerardo Martino, argentino di Rosario, nato il 20 novembre 1962, è commissario tecnico della nazionale paraguayana dal febbraio 2007. Da giocatore – ruolo centrocampista – ha vestito le maglie di Newell’s Old Boys (dal 1980 al 1990, dal 1991 al 1994 e nel 1995, vincendo i campionati 1987/88 e 1991/92), Tenerife (nel 1990/91), Lanus (1994/95), Barcelona SC (1996) e O’Higgins (1996). Per due volte ha anche vestito la maglia della nazionale maggiore del proprio paese. Intrapresa la carriera tecnica, ha guidato Club Almirante Brown, Platense, Instituto, Libertad, Cerro Porteno, Colon di Santa Fè. Nel 2007 è stato eletto allenatore sudamericano dell’anno.  
