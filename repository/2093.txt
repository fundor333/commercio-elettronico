#titolo Scuola Sant'Anna, ''chi si laurea qui lavora subito'' - Dossier - Scienza&Tecnica
  Sono 279 gli allievi della Scuola Superiore Sant'Anna di Pisa suddivisi in sei settori disciplinari. Ragazzi 'eccellenti' che, quasi sempre, trovano stabilmente un lavoro entro un anno dal conseguimento della laurea. La maggioranza degli iscritti (il 71,7%) sono uomini, mentre il 28,3% è rappresentato da donne. 
Di essi, 84 sono iscritti a corsi di laurea triennale dell'Università di Pisa, 153 a corsi di laurea magistrale o a ciclo unico, 42 conseguiranno il Diploma di Licenza magistrale entro il 2013. Provengono praticamente da tutta Italia con una lieve prevalenza del Centro (il 37,6%), seguito dal Settentrione (35,5%) e da Sud e isole (26,8%). Il 40% degli allievi usufruisce annualmente dei contributi dell Scuola per mobilità e stage, mentre tutti sono selezionati per merito e hanno diritto a vitto e alloggio gratuito. Il 75% dei ''santannini'' svolge attività lavorativa entro un anno dal conseguimento della laurea. 
E' infine significativo il tasso di internazionalizzazione della Scuola Superiore Sant'Anna con il 26% di dottorandi proveniente da 43 Paesi stranieri. Infine, quest'anno l'istituto ha commissionato una rilevazione a una società indipendente per misurare la produttività della qualità scientifica ed è risultata prima tra 66 atenei. Vanta 30 aziende spin off con 180 dipendenti e un fatturato complessivo di circa 9 milioni di euro.  
