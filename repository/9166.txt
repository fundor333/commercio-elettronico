#titolo Istituto Scientifico Tumori  di Genova - Oncologia - Salute e Benessere
  L'Istituto Scientifico Tumori (Ist) - Istituto Nazionale per la Ricerca sul Cancro di Genova è un ente di diritto pubblico riconosciuto dal 1978 come Istituto di ricovero e cura a carattere scientifico (Irccs) di rilevanza nazionale per la disciplina Oncologia. La struttura è stata confermata Irccs pubblico con legge n. 7 del 31 marzo 2006 della Regione Liguria e come tale è parte integrante del Servizio Sanitario Regionale, nel cui ambito svolge funzioni di alta specializzazione, operando in conformità agli obiettivi della programmazione regionale e partecipando al sistema di ricerca nazionale ed internazionale. 
   
 Le attivita'  
   
 L'Ist svolge attività di assistenza sanitaria e di ricerca biomedica e sanitaria in ambito oncologico, sperimenta e verifica forme innovative di gestione e di organizzazione in campo sanitario e si configura come polo di riferimento della rete oncologica regionale, nonché centro di riferimento per studi di natura multicentrica a livello nazionale e internazionale. Cura la tenuta dei Registri di Patologia della Regione Liguria e in particolare Registro Tumori, Registro Mortalità e Registro Mesoteliomi Maligni. L'Ist si occupa altresì di elaborare e attuare programmi di formazione professionale e di educazione sanitaria in ambito oncologico. 
L'Ist è membro di Alleanza Contro il Cancro e di GEIE-OECI ed è sede del Focal Point International Affairs di Alleanza Contro il Cancro. 
   
 La rete di assistenza 
   
 L'Ist coordina la rete genovese di cure palliative e in questo ambito eroga, con personale medico e infermieristico specificamente formato e dedicato: assistenza domiciliare, assistenza specialistica intraospedaliera presso i quattro ospedali maggiori del territorio (San Martino, IST, Galliera e Villa Scassi), attività di consulenza di medicina palliativa presso gli ospedali minori e le strutture residenziali, assistenza specialistica in hospice. A giugno 2009 è stato tra l'altro completato e affidato alla gestione dell'Ist l'Hospice “Maria Chighine”, situato presso il Padiglione Maragliano dell'Ospedale San Martino di Genova. 
   
 Riferimenti : 
 
Direttore Generale: dott. Antonio Maria Moratti 
Direttore Scientifico: prof. Riccardo Rosso 
   
