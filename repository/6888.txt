#titolo Soldini con Maserati protagonista in mare come strada - Motori
  GINEVRA - ''Ho il privilegio di presentare un uomo che, come le nostre auto, si distingue nel mondo di oggi''. Cosi' a Ginevra sullo stand Maserati l'amministratore delegato della Casa del Tridente Harald Wester ha presentato Giovanni Soldini, ''lo skipper dell'imbarcazione ultrasofisticata di Maserati, che con Giovanni al timone - ha detto Wester - ha appena conquistato i record sulla distanza tra New York e San Francisco''.     Infatti, ''la leggendaria Rotta dell'Oro ora appartiene a questo coraggioso skipper italiano e a Maserati. Se da una parte -ha aggiunto l'ad di Maserati - siamo naturalmente orgogliosi di essere partner di Giovanni, dall'altra lo vogliamo ringraziare per avere dimostrato a tutti che cosa uomini determinati e capaci, unitamente a macchine sofisticate e affidabili, possono ottenere.....Che se uno ci pensa e' esattamente quello che si trova nei 99 anni di storia Maserati''.  
