#titolo A Salone Los Angeles svelata inedita Bmw i3 Coupe' - Prove  e Novità - Motori
  ROMA - Bmw ha presentato al Los Angeles Auto Show l'inedita i3 Concept Coupe' che rappresenta l'evoluzione della famiglia delle auto a basso impatto ambientale ''i'' lanciate negli scorsi mesi. Come si legge nella nota della Casa di Monaco lo ''studio presentato al Salone di Los Angeles e' stato realizzato in parallelo rispetto al processo di sviluppo che e' in corso per arrivare al primo modello completamente elettrico del marchio Bmw i pronto per la produzione in serie''. 
Il corpo vettura, interamente in fibra di carbonio, e' ingentilito da una linea che ricorda le coupe' - pur trattandosi di una due volumi con portellone - e riprende gli stilemi delle altre Bmw della serie i con le ampie finestrature laterali ed evidenti qualita' aerodinamiche.     Al suo interno, Bmw ha adotta quello che viene definito ''stile lounge'' con sedili dal design essenziale e finiture di alto livello - come i pannelli in legno di eucalipto - ma semplificate nella costruzione per non incidere sul peso. 
Elemento  centrale della plancia e' il grande monitor del sistema ConnectedDrive per gestire il funzionamento del veicolo, la navigazione e il trasferimento di informazioni tra auto e mondo esterno in funzione delle specifiche esigenze della e-mobility. Come la nota i3 Concept, anche la nuova i3 Coupe' e' azionata da un motore elettrico che sviluppa una potenza massima di 125 kW (pari a 170 Cv) e una coppia massima di 250 Nm. La trazione avviene sulle ruote posteriori tramite un singolo marce. Un comando collocato sulla consolle centrale permette di selezionare tre modalita' di guida: Comfort, Eco Pro ed Eco Pro+. Con il solo passaggio da Comfort a Eco Pro l'autonomia del veicolo puo' essere incrementata del 20%. In Eco Pro+ quando la velocita' massima viene limitata a 90 km/h, la i3 Coupe' puo' coprire fra una ricarica e l'altra 160 km. 
    
