#titolo Lavoro:Gargani, garanzia giovani sia priorita' nuovo governo - La voce degli Eurodeputati - ANSA Europa
     (ANSA) - STRASBURGO, 17 GEN - Il prossimo governo italiano
dovrebbe mettere al centro delle proprie priorita' uno schema di
garanzia per i giovani, cosi' come suggerito in una risoluzione
approvata ieri dal Parlamento europeo. E' quanto afferma
l'eurodeputato dell'Udc Giuseppe Gargani, commentando il voto
con cui Strasburgo chiede che tutti i cittadini europei sotto i
25 anni abbiano il diritto a una offerta di lavoro di qualita' e
a una formazione entro quattro mesi dalla fine dei propri studi. ''Questa risoluzione richiama tutte le forze politiche italiane
impegnate nella campagna elettorale a un doveroso atto di
responsabilita''', sottolinea Gargani, che nello schema di
garanzia per i giovani vede in particolare ''uno strumento per
lo sviluppo del Mezzogiorno''. (ANSA)
           
