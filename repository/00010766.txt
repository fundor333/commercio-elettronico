#titolo Dodicenne si impicca in casa a Taranto - Cronaca
     (ANSA) - TARANTO, 18 MAR - Un ragazzino di 12 anni e' morto 
nell'ospedale S. Annunziata dopo aver tentato presumibilmente il
suicidio impiccandosi nel bagno della sua abitazione, un
appartamento popolare nel rione Tamburi. Sono intervenuti agenti
della Questura di Taranto e personale del 118. Secondo primi
accertamenti, il ragazzino si e' stretto al collo la cinta di un
accappatoio. Sarebbero stati i famigliari a soccorrerlo e a
portarlo in ospedale ma il ragazzino e' morto poco dopo il
ricovero.
