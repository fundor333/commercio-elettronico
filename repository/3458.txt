#titolo Ue: economisti cercasi, Bruxelles lancia nuovo concorso - Altre news - ANSA Europa
     (ANSA) - BRUXELLES, 18 MAR - In questi tempi di forte crisi
economica, l'Ue va alla caccia di nuovi esperti di macroeconomia
e di finanza. L'ufficio europeo del personale (Epso) ha aperto
un concorso finalizzato all'assunzione di 64 economisti nelle
istituzioni comunitarie, principalmente nelle direzioni generali
Affari economici e Mercato interno della Commissione europea. 
   Il concorso rimarra' aperto fino al 16 aprile e promette ai
neo assunti uno stipendio base netto di circa 5 mila euro. Per
fare domanda e' necessario avere una formazione universitaria e
almeno sei anni di esperienza professionale nel settore
economico. I principali compiti degli esperti saranno
l'elaborazione di analisi economiche, la sorveglianza
finanziaria e la realizzazione di previsioni a livello
nazionale, nell'eurozona e nell'intera Ue. (ANSA)
           
