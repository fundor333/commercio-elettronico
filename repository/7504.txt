#titolo Giappone - Mondiali Sudafrica
  La nazionale giapponese e' considerata la Cenerentola del Girone E di qualificazione mondiale. La piu' classica delle squadre-cuscinetto, anche per la scarsa esperienza internazionale dei propri calciatori. I 'samurai' sono riusciti ad approdare ad una fase finale del Mondiale di calcio per la prima volta solo nel 1998, in Francia, praticamente al 15/o tentativo. Da allora, pero', ci sono sempre stati: nel 2002, perche' ospitavano la competizione assieme alla Corea del Sud, nel 2006 per meriti propri. 
 
Carente capacita' tecnica, difesa poco sicura e condizione atletica piuttosto limitata: sono questi i difetti di una squadra alla quale vengono concesse poche chance di qualificazione al turno successivo del torneo iridato. Il miglior piazzamento della storia giapponese, stabilito proprio nel Mondiale giocato in casa nel 2002 (ottavi di finale, con eliminazione per mano della Turchia), sembra dunque destinato a durare nel tempo. Almeno fino ai prossimi Mondiali brasiliani. 
 
Per chi vuole invece vedere il bicchiere mezzo pieno, c'e' il dato che, negli ultimi anni, il numero dei calciatori giapponesi impegnati nei vari campionati europei e' aumentato sensibilmente. La nazionale nipponica di calcio, che tra la fine degli anni '90 ed i primi anni del nuovo millennio cerco' di lanciare sulla scena mondiale qualche calciatore di elevate qualita' tecniche, ha subito complessivamente un'involuzione dal punto di vista del rendimento. Tant'e' che, negli ultimi anni, non ha piu' prodotto talenti in grado di meritare le maglie delle squadre piu' importanti d'Europa. Gli ingaggi dei giovani talenti giapponesi erano riconducibili ad un possibile ritorno economico legato al merchandising delle maglie, vendute con il loro nome scritto sulla schiena, piuttosto che sulle reali loro capacita' tecnico-tattiche che invece avevano caratterizzato le prestazioni di illustri nipponici, come l'ex perugino e romanista Hidetoshi Nakata. 
 
La squadra selezionata da Takeshi Okada ha conquistato abbastanza agevolmente la qualificazione ai Mondiali di Sudafrica 2010, attraverso i risultati conseguiti nella zona asiatica: i giapponesi si sono arresti solo all'Australia che e' apparsa nettamente superiore agli esponenti del calcio del Sol levante. 
 
In Giappone le vicende della squadra sono seguite con molta passione. Dopo essere stato eclissato per anni da sumo, wrestling e baseball, il calcio, in tempi relativamente recenti, ha infatti acquistato una certa popolarita', specialmente dopo il lancio della Japan League, che risale al 1992. In questo campionato hanno militato tantissimi campioni: dai brasiliani Carlos Dunga a Leonardo, fino a Toto' Schillaci che, con la maglia dello Jubilo Iwata, ha segnato gol a grappoli e fatto invaghire i tifosi con gli occhi a mandorla. Toto'-Sun e' stato idolo di un Giappone ancora in cerca di una propria identita' calcistica. 
Â   
