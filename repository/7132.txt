#titolo Crisi: Cipro, oltre 4,5 mld all'estero - Economia
     (ANSA) - NICOSIA, 17 MAR - Nel timore che il governo di
Nicosia arrivasse ad imporre una pesante tassa (dal 6,75 al
9,9%) sui depositi bancari, come l'Eurozona ha chiesto a Cipro
in cambio di aiuti economici per 10 miliardi, solo nell'ultima
settimana centinaia di titolari di conti correnti hanno
esportato capitali per quasi 4,5 miliardi. La somma equivarrebbe
a 20 miliardi dall'inizio dell'anno. Lo riferiscono i media
ciprioti sottolineando che molti dei correntisti sono
personalita' di governo o ad esso vicine.
