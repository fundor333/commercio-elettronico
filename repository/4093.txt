#titolo Sostituisce il collega, operaio muore in fabbrica - Associate
 SANT'AGOSTINO (FERRARA) - Non doveva essere al lavoro, Nicola Cavicchi, 35 anni, uno dei due operai morti nella fabbrica di ceramiche di Sant'Agostino. ''Voleva andare al mare - raccontano in lacrime i genitori, Romana Fiorentini e Bruno - ma le previsioni del tempo non erano buone e cosi' aveva deciso di sostituire un collega malato''.    I genitori si sono iniziati a preoccupare solo quando non lo hanno visto tornare a casa intorno alle 6.30. ''Abbiamo sentito il terremoto - spiegano - ma la televisione diceva che non c'erano vittime e quindi eravamo tranquilli. E' stato l'altro nostro figlio, quando Nicola non e' tornato a casa, ad andare in fabbrica e a scoprire quello che era accaduto''.    Grande appassionato di mare e di calcio, la vittima stava ristrutturando una casa per mettere su famiglia.   
