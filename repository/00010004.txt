#titolo Hamilton al posto di Schumi e tanti giovani  - 
  Un celebre e definitivo addio, un roboante cambio di team e un manipolo di giovani accompagnati da sponsor pesanti. Eccola qui la nuova griglia di partenza della Formula 1 edizione 2013 che scatterà da Melbourne senza  Michael Schumacher  che ha lasciato la sua Mercedes nelle mani dell'ormai ex idolo della McLaren Lewis Hamilton. Tra le new-entry,  il messicano Esteban Gutierrez in Sauber, il finlandese Valterri Bottas alla Williams, il francese Jule Bianchi 'costruito' a  Maranello  e alla sua prima esperienza alla Marussia, l'olandese Giedo van der Garde (Caterham) e l'inglese Max Chilton (Marussia). In pit-lane sarà possibile vedere ancora una volta una donna. Dopo la sfortunata esperienza della spagnola Maria De Villota alla Marussia, che ha perso un occhio a causa di un incidente in un test, a tingere di rosa il Circus ci penserà la scozzese  Susie Wolff  test-driver per la Williams. 
 Ecco tutti i piloti che dal semaforo verde all'Albert Park lanceranno l'assalto al favorito numero uno anche per questa stagione, il tre volte campione del mondo della Red Bull Sebastian Vettel: 
 - Sebastian Vettel  (Ger-Red Bull RB9). Nato il 3 luglio 1987 a Heppenheim. Debutto in F1: Usa 2007 (Bmw-Sauber). Palmares: Campione del Mondo 2010, 2011, 2012. Prima vittoria: Monza 2008. Note: 26 vittorie, 36 pole, 100 Gp e 1054 punti. 
 - Mark Webber  (Aus-Red Bull RB9). Nato il 27 agosto 1976 a Queanbeyan. Debutto in F1: Australia 2002 (Minardi). Prima vittoria: Germania 2009. Note: 9 vittorie, 11 pole, 198 Gp e 848,5 punti. 
 - Fernando Alonso  (Spa-Ferrari F138). Nato il 29 luglio 1981 a Oviedo. Debutto in F1: Australia 2001 (Minardi). Palmares: Campione del Mondo 2005 e 2006. Prima vittoria: Ungheria 2003 (Renault). Note: 30 vittorie, 22 pole, 198 Gp e 1364 punti. 
 - Felipe Massa  (Bra- Ferrari F2138). Nato il 25 aprile 1981 a San Paolo. Esordio in F1: Australia 2002 (Sauber). Prima vittoria: Turchia 2006 (Ferrari). Note: 11 vittorie, 15 pole, 174 Gp e 704 punti. 
 - Jenson Button  (Ing-McLaren MP4/28). Nato il 19 gennaio 1980 a Frome. Debutto in F1: Australia 2000 (Williams). Palmares: Campione del Mondo 2009. Prima Vittoria: Ungheria 2006 (Honda). Note: 15 vittorie, 8 pole, 230 Gp e 999 punti. 
 - Sergio Perez  (Mes-McLaren MP4/28). Nato il 26 gennaio 1990 a Guadalajara. Debutto in F1: Australia 2011 (Sauber). Note: 37 Gp e 80 punti. Miglior risultato: 2/o Gp Malesia 2012. 
 - Kimi Raikkonen  (Fin-Lotus E21). Nato il 17 ottobre 1979 a Espoo. Debutto in F1: Australia 2001 (Sauber). Palmares: campione del mondo nel 2007. Note: 19 vittorie, 16 pole, 177 Gp e 786 punti. 
 - Roman Grosjean  (Fra-Lotus E21). Nato il 17 aprile 1986 a Parigi. Debutto in F1: Valencia 2009 (Renault). Note: 26 Gp. Miglior risultato: 3/o Bahrain 2012. 
 - Lewis Hamilton  (Ing-Mercedes W04). Nato il 7 gennaio 1985 a Stevenage. Debutto in F1: Australia 2007 (McLaren). Palmares: Campione del Mondo 2008. Prima vittoria: Canada 2007 (McLaren). Note: 21 vittorie, 26 pole, 110 Gp e 913 punti. 
 - Nico Rosberg  (Ger-Mercedes W04). Nato il 27 giugno 1985 a Wiesbaden. Debutto in F1: Bahrein 2006 (Williams). Note: 129 Gp e 399,5 punti. Prima vittoria: Cina 2012. 
 - Nico Hulkenberg  (Ger-Sauber C32). Nato il 19 agosto 1987 a Emmerich am Rhein. Debutto: Australia 2010 (Williams). Note: 1 pole, 39 Gp e 85 punti. Miglior risultato: 4/o Belgio 2012. 
 - Esteban Gutierrez  (Mes-Sauber C32). Nato il 5 agosto 1991 a Monterrey. Esordiente in Formula 1. 
 - Adrian Sutil  (Ger-Force India VJM06). Nato l' 11 gennaio 1983 a Starnberg. Debutto: Australia 2007 (Spyker). Note: 90 Gp e 95 punti. Miglior risultato: 4/o Monza 2009. 
 - Paul di Resta  (Ing-Force India VJM06). Nato il 16 aprile 1986 a Uphall. Debutto: Australia 2011 (Force India). Note: 39 Gp e 73 punti. Miglior risultato: 4/o Singapore 2012 
  - Jean-Eric Vergne  (Fra-Toro Rosso STR8). Nato il 25 aprile 1990 a Pontoise. Debutto: Australia 2012. Note: 20 Gp e 16 punti. Miglior risultato: 8/o Malesia 2012. 
 - Daniel Ricciardo  (Aus-Toro Rosso STR8). Nato l'1 luglio a Perth. Debutto in F1: Inghilterra 2011 (Hrt). Note: 31 Gp e 10 punti. Miglior risultato: 9/o Australia 2012. 
 - Pastor Maldonado  (Ven-Williams FW35). Nato il 9 marzo 1985 a Maracay. Debutto in F1: Australia 2011 (Williams). Note: 39 Gp e 46 punti. Prima vittoria: Barcellona 2012. 
 - Valtteri Bottas  (Fin-Williams FW35). Nato il 28 agosto 1989 a Nastola. Esordiente in F1. 
 - Charles Pic  (Fin-Caterham CT03). Nato il 15 febbraio 1990 a Montelimar. Debutto in F1: Australia 2012. Note: 20 Gp. Miglior risultato: 12/o Brasile 2012. 
 - Giedo van der Garde  (Ola-Caterham CT03). Nato il 25 aprile 1985 a Rhenen. Esordiente in Formula 1. 
 - Jules Bianchi  (Fra-Marussia MR02). Nato a Nizza il 3 agosto 1989. Esordiente in Formula 1. 
 - Max Chilton  (Ing-Marussia MR02). Nato a Reigate il 21 aprile 1991. Esordiente in Formula 1.  
