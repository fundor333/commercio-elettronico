#titolo Design: oltre 100 espositori per Salone Brescia casa - Notiziario Design
     (ANSA) - MONZA, 21 FEB - Oltre cento espositori su uno spazio
di 5mila metri quadrati, per una fiera che lo scorso anno ha
attirato 25mila visitatori. Si terra' dal primo al 10 marzo la
secondo edizione di Brescia casa, il salone dedicato
all'arredamento, agli accessori e ai servizi per la casa
organizzato da Fiera di Brescia. 
   Tra le novita' il progetto Des_out, uno spazio dedicato al
design autoprodotto strutturato come un vero temporary design
shop, dove un gruppo di designer italiani ed europei esporra' le
proprie realizzazioni. Mentre un team di architetti rimarra' a
disposizione dei visitatori per offrire consigli su come
arredare la propria casa. In programma anche convegni e incontri
con volti noti del design made in Italy, organizzati dall'Ordine
degli architetti di Brescia. (ANSA).
