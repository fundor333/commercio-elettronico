#titolo Messico: esplosione fuochi artificio, almeno 13 morti e 154 feriti - Mondo
  E' salito ad almeno 13 morti e circa 154 feriti il bilancio delle vittime  dell'esplosione ieri di un furgone che trasportava fuochi d'artificio per una  festa religiosa nel comune di Nativitas, nello Stato messicano centrale di  Tlaxcala. Lo rendono noto le autorità locali. 
 Il governatore Mariano Gonzalez Zarur ha decretato due giorni di lutto. Il  presidente messicano Enrique Pena Nieto ha inviato le sue condoglianze alle  famiglie delle vittime. 
 Otto uomini e sette donne sono morte al momento dell'esplosione, mentre altre  quattro durante il loro trasferimento in ospedale. Tra le vittime ci sarebbe  anche un bambino. Circa 70 persone sono ancora ricoverate. 
 L'esplosione è avvenuta verso mezzogiorno nella località di Jesus de  Tepactepec, 125 km a est di Città del Messico, e sarebbe stata causata dalla  caduta di un bengala dal veicolo pieno di fuochi d'artificio per la festa in  onore di Jesusito, santo patrono del villaggio  
