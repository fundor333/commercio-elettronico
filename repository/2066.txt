#titolo Monti, su F35 ok da D'Alema e poi da Berlusconi  - Politica
   "E' utile qui ricordare che l'Italia ha aderito al programma F35 nel 1999 con il Governo D'Alema, ha confermato la partecipazione con il secondo Governo Berlusconi nel 2002 e poi ci sono stati ulteriori passi fatti dal governo Prodi e nel febbraio nel 2009 dal governo Berlusconi. Il nostro Governo è stato l'unico a ridurre il numero degli F35 da 131 a 90". Lo dice Mario Monti, intervistato da 'Presadiretta' per la puntata dedicata alle spese militari che andrà in onda domani alle 21,30.  
