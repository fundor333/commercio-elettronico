#titolo Si derubano a vicenda, scoperti da Cc - Marche
     (ANSA) - MACERATA, 16 MAR - Denuncia un furto, ma si scopre che
a sua volta la vittima aveva sottratto del denaro al ladro. E'
accaduto a Porto Recanati, dove i carabinieri sono intervenuti
in un ristorante a seguito della denuncia di un dipendente che
sosteneva di essere stato derubato dei soldi con cui avrebbe
dovuto fare dei pagamenti. I militari hanno scoperto che il
denaro era finito nelle tasche di un altro dipendente ma, da una
verifica sulla vittima, e' emerso che questa aveva preso il
portafogli del ladro.
