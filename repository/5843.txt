#titolo Furti 'a rate' di parmigiano, bloccati - Emilia Romagna
     (ANSA) - REGGIO EMILIA, 13 MAR - Rubavano punte di parmigiano
da un kg alla Coop di Rubiera, poi le rivendevano a compiacenti
commercianti alimentari. Secondo l'inventario fatto dal market,
nel 2012 l'ammanco e' stato di oltre 1.500 punte, per un danno
di piu' di 20.000 euro. Grazie anche alla videosorveglianza,
nell'ultimo colpo i Cc hanno bloccato gli autori, due romeni di
18 e 17 anni con la refurtiva (16 punte) negli zaini. I due
erano usciti pagando solo alcune bibite. Denunciato il minore,
arrestato il 18enne.
