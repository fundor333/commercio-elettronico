#titolo Tempo delle mele con prime Marlene - Libri - Terra&Gusto
  La stagione delle mele si apre con la deliziosa Royal Gala Marlene® - la primizia di fine agosto raccolta in Alto Adige/Südtirol dai 5.200 soci del Consorzio VOG di Terlano (Bolzano) ( www.marlene.it ) – e i suggerimenti di Herbert Hintner e di altri quattro chef altoatesini protagonisti della raccolta ‘Le mele nella cucina delle Dolomiti - 75 gustose ricette’ curata da Stefan Stabler per la casa editrice Athesia. 
Sfogliando le pagine di questo compendio della cucina altoatesina a base di mele sarà possibile scoprire i segreti di Philip Hafner del ristorante Leiter am Waal di Lagundo e quelli di Martin Lercher della scuola Emma Hellenstainer di Brunico, che ha realizzato le sue dolci preparazioni presso i laboratori di Andreas Acherer della pasticceria Acherer di Brunico, i gustosi abbinamenti di Othmar Raich del Miil di Cermes e le ricette della tradizione di Monika Schölzhorn del Schlosswirt Juval, di Naturno. Grazie alla loro fantasia, sarà possibile interpretare al meglio la Royal Gala Marlene® con il suo sapore dolce e aromatico e le sue sfumature acidule. Da settembre inizieranno ad arrivare anche le altre varietà di mela Marlene®. Fra queste la dorata Golden Delicious e la rossa Stark Delicious, la dolcissima Fuji seguita dalle croccanti e succose Stayman Winesap e Braeburn, per finire in bellezza con la verde e rinfrescante Granny Smith.   
Per tutti gli appassionati della cucina con le mele, è possibile acquistare il libro anche on-line sul sito  www.athesiabuch.it  al prezzo di 19,90 euro. 
Ecco una ricetta di Herbert Hintner, per salutare con gusto l’arrivo delle prime mele della stagione 
ROTOLINO DI MELE E CANNELLA SU LETTO DI INSALATA DI MELE 
Ingredienti per 4 persone: 4 fette di pane in cassetta privo di crosta 4 mele Royal Gala Marlene® 200 ml di succo di mela un pizzico di zucchero farina, uova e pane grattugiato per impanare olio per friggere cannella zucchero  Per l’insalata di mele: 2 mele Royal Gala Marlene® un po’ di zucchero  Per decorare: 20 g di uva sultanina 20 g di pinoli qualche foglia di menta   Preparazione Con il mattarello appiattite il pane in cassetta privo della crosta. Sbucciate 4 mele e tagliatele a pezzetti. Mettetele in una pentola con un pizzico di zucchero e il succo di mela e lasciatele cuocere dolcemente per 10 minuti. Una volta pronte, mettetele nel mixer e fatene una purea. Lasciate raffreddare. Spalmate la mousse fredda di mela sul pane a cassetta e arrotolate il tutto. Impanatele con farina, uovo e pane grattugiato e friggete in olio bollente a 160 gradi per circa 2 minuti. Cospargete di zucchero alla cannella. Tagliate a striscioline sottili 2 mele e mescolate con un po’ di zucchero.  Decorazione Mettete le striscioline di mela al centro del piatto e decorate con un po’ di mousse di mela, pinoli e uva sultanina. Tagliate il rotolino di mele e cannella a metà e di sbieco e adagiatelo sul letto d’insalata di mele. Guarnite con qualche fogliolina di menta e zucchero a velo.  
