#titolo Opel, Koschnicke responsabile per relazioni con Governo Ue - I Protagonisti - Motori
  ROMA - Dal primo gennaio 2013 Joachim Koschnicke, 40 anni, e' stato nominato responsabile Opel dei Rapporti con il Governo europeo. In particolare, Koschnicke e' responsabile per la costruzione e l'espansione delle relazioni pan-europee con le istituzioni, le organizzazioni politiche e i governi, le associazioni e le aziende.     Joachim Koschnicke - precisa una nota - ha ricoperto posizioni dirigenziali per molti anni ed ha una vasta esperienza nella strategia politica e nell'area della comunicazione. Ha iniziato la carriera professionale come consulente interno per la pianificazione strategica alla BSH Bosch e alla Siemens Hausgeraete GmbH. Nel 1999 entra in politica e diventa consulente interno e membro del dipartimento pianificazione strategica della CDU in Germania. Da dicembre 2000 a gennaio 2005 e' Capo di Stato Maggiore del segretario generale della CDU. Nel gennaio 2005 e' nominato Direttore Pianificazione e Comunicazione Strategica della CDU in Germania. Nella sua ultima posizione Koschnicke e' stato Managing Partner di Forsa Gesellschaft fuer Sozialforschung und Analyse Statistische mbH. 
''Stiamo rafforzando ulteriormente il nostro team di gestione con Joachim Koschnicke'' ha affermato Steve Girsky, presidente del Consiglio di Sorveglianza Opel e Vice Presidente GM. ''Con il suo background e la vasta esperienza, sono certo - ha precisato - che dara' un contributo sostanziale al successo a lungo termine di Opel/Vauxhall''.  
