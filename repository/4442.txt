#titolo Nautica: Wider presenta 42' al Miami Boat Show - Nautica e Sport - Mare
  (ANSA) - ANCONA, 7 FEB - Wider rinnova la sua presenza al Miami International Boat Show, in programma dal 14 al 18 febbraio. E' il primo appuntamento internazionale dell'anno per il team Wider, che presentera' agli appassionati d'oltreoceano le grandi novita' Wider a bordo di Wider 42' Miami Edition. 
''La partecipazione al principale salone nautico americano si inserisce perfettamente nel percorso di internazionalizzazione del nostro cantiere &#8211; ha detto Tilli Antonelli, presidente e amministratore delegato Wider - che ha recentemente siglato un'importante partnership col magnate malese Tan Sri Lim Kok Thay, presidente del Gruppo Genting, una delle piu' importanti realta' imprenditoriali sud asiatiche''. Il Miami International Boat Show - ha aggiunto il manager - ''costituira' l'occasione per annunciare l'avvio della realizzazione di Wider 150', con un progetto rinnovato che lo ha reso ancora piu' performante: dalla scelta di realizzare l'intera costruzione in alluminio, all'aggiunta di due ulteriori terrazze oltre a quella presente nella cabina armatoriale, fino all&#8217;aumento della larghezza dello scafo per offrire maggiori volumi, e di conseguenza un maggior comfort a bordo''. Saranno due le unita' del 42 piedi esposte al Salone a disposizione degli appassionati, che potranno provarne le performance di velocita', stabilita' e trasformabilita'. Tra le innovative soluzioni tecnologiche proposte, il sistema automatico brevettato che permette di raddoppiare le superfici calpestabili del pozzetto in soli 12 secondi.(ANSA).  
