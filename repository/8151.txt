#titolo Dakar: Kuipers il migliore del team Iveco nella decima tappa  - Speciali - Motori
  TORINO, 16 GEN - Prosegue la battaglia, sul filo dei secondi, sulle strade della Dakar 2013. La decima tappa, da Cordoba e La Rioja, ha visto i partecipanti impegnati su un percorso difficile e tortuoso, caratterizzati da lunghi tratti di strade strette e ricoperte da molti sassi. Un rally sempre più difficile, nel quale nulla è ancora definito. I politi Iveco si sono dovuti accontentare dell'ottavo posto di René Kuipers. Altri problemi invece per De Rooy, che ha forato di nuovo, riuscendo comunque a concludere la tappa al quinto posto della classifica generale, attualmente guidata da un veicolo Kamaz. L'italiano Miki Biasion, undicesimo tempo di tappa, si trova invece al quindicesimo posto della classifica generale. L'undicesima tappa in programma oggi, l'ultima in Argentina prima del ritorno in Cile, si annuncia altrettanto complessa. La strada da La Rioja a Fiambalà è nota per essere insidiosa a causa delle sorprendenti condizioni atmosferiche.  
