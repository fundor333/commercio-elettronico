#titolo Viaggio per scoprire produzione elettricita' - Energie Tradizionali - Ambiente&Energia
  VENEZIA - Un viaggio alla scoperta della produzione di energia elettrica e di tutto quanto si nasconde dietro ad un semplice clic dell'interruttore. Sara' possibile in occasione della Settimana dell'Ambiente Veneto, la manifestazione promossa dalla Regione, in cui Enel apre ad appassionati e curiosi le porte di ben tre centrali idroelettriche del bellunese e del trevigiano. 
Accadra' i prossimi 19, 20 e 21 marzo, e fin d'ora si prevede il tutto esaurito. 
Enel Produzione ha fornito la propria adesione all'iniziativa e per l'occasione offrira' visite guidate gratuite alle centrali di Soverzene, Nove di Vittorio Veneto e della nuova centralina del Mis a Sospirolo. I tecnici della Societa' condurranno i partecipanti in un viaggio alla scoperta della produzione di energia elettrica.  
