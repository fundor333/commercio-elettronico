#titolo Ligue 1: Ibra non basta, pari Psg - Calcio
     (ANSA) - PARIGI, 18 MAR - Il Paris Saint Germain di Carlo
Ancelotti perde l'occasione di staccare il Lione e si fa
rimontare dal Saint Etienne dopo essere andato in vantaggio 2-0
coi gol di Pastore e Ibrahimovic (su rigore). Prima del riposo
un clamoroso autogol di Alex ha rimesso in gioco i padroni di
casa, prima del definitivo 2-2 di Clerc. Prima volta da titolare
di Beckham. In classifica il Psg e' +5 sul Lione. Nelle altre
gare vittoria preziosa per il Nancy (1-0 al Nizza) e 0-0
tra Tolosa e Bordeaux.
