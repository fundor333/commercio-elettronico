#titolo PESCA: M5S, SUL 'NOVELLAME' REGIONE FACCIA UN PASSO INDIETRO - Pesca Sicilia
     (ANSA) - PALERMO, 13 FEB - ''La decisione dell'assessore
Cartabellotta, di derogare al divieto di pesca di novellame in
Sicilia, previsto dall'Ue, non solo e' assurda, ma addirittura
inconcepibile, nell'ottica rivoluzionaria che doveva guidare
l'attuale governo''. Il Movimento Cinque stelle censura
nettamente il provvedimento dell'assessore del governo Crocetta.    ''Il conclamato stato di crisi del settore della pesca -
sostiene il capogruppo all'Ars, Giancarlo Cancelleri - non si
risolve depauperando il mare della propria risorsa neonata, ma
incentivando un serio 'fermo biologico', basato sulla 'specie',
che comprenda anche tutte le forme di pesca sperimentale,
attualmente praticata anche in luoghi interdetti alla pesca
professionale di sardine e rossetto, come  nella zona di mare 
di Capo Feto e alla Foce del Pantano Longarini''. 
   ''Auspichiamo - aggiunge il deputato, Matteo Mangiacavallo  -
un pronto e sollecito passo indietro dell'assessorato regionale
e una necessaria 'pausa di riflessione'. Questa pesca,
devastante per tutte le forme di vita presenti nei fondali
marini per l'ecosistema e per la riproduzione di buona parte di
pesce azzurro, non si poteva e non si doveva autorizzare,
nemmeno per poche unita' e nemmeno per pochi mesi all'anno. Siamo d'accordo con il commissario Ue: il novellame va
cancellato dai nostri menu'''. (ANSA).
