#titolo Ue: vertice; vietato corteo anti-austerita', pretesta a Pe - Altre news - ANSA Europa
     (ANSA) - STRASBURGO, 12 MAR - Diciannove eurodeputati sono
insorti oggi contro la decisione della polizia di Bruxelles di
bandire la manifestazione anti-austerita' organizzata per il 14
marzo, nel giorno del vertice Ue, dalla piattaforma 'For a
European Spring'. ''19 membri del Parlamento Ue - si legge in
una nota - denunciano con forza la decisione della polizia di
negare alla popolazione il diritto di assemblea''. 
   L'iniziativa di condanna e' stata appoggiata da 19 membri del
centro-sinistro del Parlamento Ue provenienti da Danimarca,
Cipro, Grecia, Francia, Germania, Irlanda, Olanda, Portogallo,
Spagna e Svezia.     
   La manifestazione di domani doveva svolgersi dalla Banca
nazionale belga, nel centro di Bruxelles, fino al Parco del
Cinquantenario, nei pressi del palazzo del Consiglio in cui si
svolge il vertice. La polizia ha giustificato il divieto per
''mancanza di effettivi'' e per le perturbazioni al traffico. Per gli eurodeputati firmatari si tratta di ''una motivazione
molto particolare e riprovevole''. ''La polizia - insistono -
dovrebbe trovare le risorse per permettere ai cittadini di
esprimere liberamente le loro opinioni politiche''. 
   Visto il divieto, gli attivisti di 'For a European Spring' si
uniranno al raduno sindacale europeo, organizzato dalla Ces, la
Confederazione dei sindacati europei, per domani sempre al Parco
del Cinquantenario. Per oggi e' invece previsto un 'Tour
d'austerita' sovversiva' di fronte alle sedi delle lobby che
hanno sostenuto le misure anti-crisi messe in atto dalla Ue. (ANSA)
           
