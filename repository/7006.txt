#titolo A Macerata Rassegna agricola Centro Italia - Fiere&Eventi - Terra&Gusto
  (ANSA) - MACERATA - Il 10, 11 e 12 maggio torna al Centro Fiere di Villa Potenza di Macerata l'appuntamento con la Rassegna Agricola del Centro Italia, manifestazione fieristica nazionale del settore agricolo e zootecnico organizzata dalla Provincia. Giunta alla sua 29/a edizione, nel 212 la Raci ha registrato 20.000 presenze, con la partecipazione di 200 aziende espositrici nei settori della zootecnia, della meccanizzazione agricola, del florovivaismo e dell'agroalimentare. 
Un successo e un interesse di pubblico che hanno convinto la Provincia ad aprire la rassegna anche nelle serate di venerdi' 10 e sabato 11 marzo, fino alle 24. Grande attenzione, come sempre, alle eccellenze agroalimentari maceratesi nel piu' ampio panorama marchigiano: prodotti unici e di qualita' che, dalla terra alla tavola, costituiscono un vero e proprio volano di sviluppo per tutto il territorio. E ancora, ampio spazio ai vini, agli oli e al biologico, senza dimenticare i piatti tipici della tradizione marchigiana che si potra' imparare a cucinare. 
(ANSA).  
