#titolo Il Napoli torna alla vittoria: 3-2 - Campania
     (ANSA) - NAPOLI, 17 MAR - Il Napoli batte 3 a 2 l'Atalanta al
San Paolo e torna alla vittoria in una partita che ha visto
protagonisti Cavani e Pandev. Il matador ha realizzato due reti
mentre il macedone ha regalato la vittoria agli azzurri in un
match emozionante nel quale il Napoli e' stato raggiunto dai
nerazzurri grazie ad un autogol di Cannavaro dopo il rigore
trasformato da Cavani. Ancora in rete Cavani e, ancora una
volta, l'Atalanta agguanta il Napoli con Denis. La parola fine
viene pero' posta da Pandev.
