#titolo 25/2: Timori Usa, con impasse torna rischio contagio - Economia
  di Ugo Caltagirone 
Un grande punto interrogativo: cosÃ¬ sulle due sponde dell'Atlantico viene visto il futuro politico dell'Italia dopo il voto. A Washington, come a Bruxelles e nelle altre capitali europee, la paura Ã¨ quella di uno stallo politico nel Belpaese e di un ritorno alle urne prima dell'estate. Un'impasse che minerebbe il giÃ  difficile cammino che il Vecchio Continente sta compiendo per tentare di sconfiggere definitivamente la crisi finanziaria ed economica. I risultati altalenanti per tutta la giornata hanno imposto un prudente silenzio ai leader internazionali. L'esito del voto in Italia "Ã© molto importante", si Ã¨ limitata a far sapere la Casa Bianca, sottolineando come il presidente Barack Obama e il suo staff stiano seguendo "molto da vicino e con grande attenzione" i risultati che arrivano da Roma. Ma - di fronte al risultato a sorpresa di Silvio Berlusconi (qualcuno sui media parla di 'nove vite' del Cavaliere) e a quello che sembra essere un grande successo del movimento di Grillo - si potrebbe piuttosto parlare di 'grande apprensione'. Del resto a Washington come a Wall Street (che ha chiuso in forte calo con il Dow Jones a -1,55%, mettendo a segno la peggior seduta da novembre) non Ã¨ sfuggita l'immediata reazione dei mercati, con lo spread tra titoli italiani e i Bund tedeschi tornato sulla soglia dei 300 punti. Ma l'amministrazione Obama - di fronte al quadro di incertezza che emerge dal testa a testa tra centrodestra e centrosinistra - non si sbilancia: "Aspettiamo per fare altri commenti. Comunque l'Italia resta un Paese amico, qualunque sia il risultato delle urne", afferma un portavoce del Dipartimento di Stato. Che non rinuncia a ribadire l'apprezzamento degli Stati Uniti per quanto fatto negli ultimi mesi da Mario Monti per riportare l'Italia sulla giusta strada. Un Mario Monti - temono in molti a Washington - che ora rischia di uscire molto ridimensionato dalle elezioni.  
La paura della Casa Bianca Ã¨ proprio quella che si possa deviare dal cammino delle riforme e del risanamento dei conti italiani, con un riacutizzarsi delle turbolenze finanziarie nell'Eurozona e il ritorno dello spettro del contagio all'economia americana e mondiale. L'ingovernabilitÃ  "potrebbe avere un profondo impatto sulla capacitÃ  dell'Europa di uscire definitivamente dalla crisi finanziaria", scrive il Washington Post, mentre il Wall Street Journal sottolinea come gli italiani hanno chiaramente "bocciato l'austerity". PerplessitÃ  e timori anche in Europa per i risultati che arrivano dall'Italia. Martin Schulz, presidente del Parlamento Ue, parla di incertezza sulla possibilitÃ  di creare un governo stabile. Dal capogruppo del Ppe all'Europarlamento, Joseph Daul, arriva invece un appello a "proseguire sulla strada delle riforme per non rimettere in dubbio la stabilitÃ  conquistata dall'Italia e, di conseguenza, dall'Eurozona". Ma quella strada, stasera, appare agli occhi degli osservatori internazionali molto piÃ¹ accidentata.   
