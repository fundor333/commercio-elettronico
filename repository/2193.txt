#titolo Carrozza a cavalli contro Nissan Leaf, stessa velocita' - Mobilit√† Sostenibile - Motori
  ROMA - A centotrenta anni di distanza, puo' accadere di viaggiare su strada alla stessa velocita' media, anche se si utilizzano le soluzioni piu' moderne che la tecnologia mette oggi a disposizione. A questa conclusione e' arrivata la rivista britannica Autocar che ha realizzato un insolito test sull'itinerario Londra - Liverpool, mettendo a  confronto una carrozza con due cavalli del 1880 e una Nissan Leaf. Alla base di questa prova la volonta' di utilizzare due modalita' di trasporto assolutamente eco-compatibili dal punto di vista dei consumi: energia elettrica per la vettura giapponese, biada e carote per i cavalli. Le 220 miglia che dividono Londra da Liverpool (354 km) sono state coperte dalla carrozza nell'arco di 24 ore, esattamente come avveniva a fine '800 ma con la Nissan Leaf le cose non sono andate meglio, a causa della necessita' di ricaricare l'auto prima di aver esaurito l'autonomia delle batterie, pari a 75 miglia (120 km). 
Come fa notare Autocar, entrambe le modalita' di viaggio richiedono un'attenta programmazione - le stazioni di sosta e cambio cavalli per la carrozza, le stazioni di ricarica elettrica per la Leaf - e un abbigliamento adatto perche' (la critica di Colin Goodwin, reporter di Autocar e' molto ''british'') nell'auto elettrica ''bisogna indossare capi molto caldi, come nella carrozza, per evitare di usare la climatizzazione e aumentare cosi' l'autonomia''. Nel muoversi su lunghe distanze con un'auto elettrica, conclude il magazine britannico, c'e' comunque un altro aspetto positivo, che si aggiunge al rispetto dell'ambiente: e' la convenienza ad utilizzare la viabilita' minore che, assieme alle velocita' piu' basse, permette di riscoprire il paesaggio e il piacere di una modalita' di viaggio piu' romantica.  
