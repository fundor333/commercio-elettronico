#titolo Land Rover, a Ginevra cambio 9 marce e Defender elettrica - Prove  e Novit√† - Motori
  GINEVRA - Un appuntamento davvero speciale, quello del salone di Ginevra, per Land Rover che quest'anno festeggia i suoi 65 anni. Un compleanno particolare, per l'azienda britannica, all'insegna dell'innovazione della tecnologia e dell'ingegneria automobilistica. 
A dimostrazione dell'impegno del gruppo, due importanti novita' 'sotto al cofano' in anteprima nello stand del motorshow di Ginevra. Debutto al Palexpo per l'innovativa trasmissione automatica a 9 rapporti ZF 9HP appositamente progettata per motorizzazioni disposte trasversalmente, che sara' disponibile per la gamma Land Rover entro la fine del 2013. L'aumento del numero di rapporti - da sei a nove - consentira' una significativa riduzione dei consumi e delle emissioni di CO2, mentre la minore 'distanza' fra i vari rapporti permettera' una superiore risposta in accelerazione, esaltando le qualita' dinamiche. Con i suoi passaggi di marcia, la trasmissione 9HP non e' solo reattiva, ma anche versatile. 
Mentre la versione a sei marce esegue i cambi in maniera sequenziale, la 9 HP dispone di una funzione che permette di saltare i rapporti, per una scalata piu' rapida durante una brusca decelerazione o su richiesta del guidatore. Il convertitore di coppia comprende un sistema di smorzamento multistadio per partenze piu' dolci. ''Siamo tutti entusiasti della 9HP, realizzata su misura per le caratteristiche esclusive dei nostri veicoli. Contribuira' a migliorare ulteriormente leprestazioni,la raffinatezza e l'efficienzadelle Land Rover e le loro capacita' di classe mondiale'', dichiara John Edwards, Global Brand Directordi Land Rover. 
Accanto alla prima trasmissione automatica a 9 rapporti mai montata su un fuoristrada, Land Rover presenta al Salone di Ginevra anche l'Electric Defender, un veicolo sperimentale ad emissioni zero che conserva la capacita' di muoversi su ogni terreno propria del Defender ma con i vantaggi propri della trazione 100% elettrica. Il turbodiesel e la trasmissione di serie sono stati sostituiti da un motore elettrico da 70 kW (corrispondenti a 94 Cv) che eroga 330 Nm di coppia massima.         Questa unita' e' alimentata da un accumulatore agli ioni di litio della capacita' di 27 kWh, per un'autonomia di oltre 80 km mentre nel tipico impiego a bassa velocita' del fuoristrada il funzionamento puo' essere garantito fino a 8 ore. La batteria  puo' essere ricaricata in quattro ore con un caricabatterie rapido da 7 kW o in 10 con uno portatile da 3 kW. In linea con la filosofia ambientalista 'Tread Lightly' di Land Rover, la capacita' di avanzare lentamente e dolcemente offerta dal motore elettrico rende l'Electric Defender molto adatto a superare gli ostacoli senza danneggiare inutilmente la superficie del terreno. La batteria pesa 410 kg ed e' montata frontalmente, al posto del motore diesel. Il peso in ordine di marcia e' 100 kg superiore a quello del Defender 110, e varia tra i 2055 kg ed i 2162 kg secondo l'allestimento, pick-up, hard top o station wagon. 
Per quanto riguarda Jaguar nello stand riflettori puntati  sulla nuova F-Type e sulla Jaguar XFR-S, la supercar che e' stata lanciata lo scorso salone di Los Angeles. Questa superberlina e' capace di accelerare da 0 a 100km/h in 4,6 secondi e di raggiungere i 300 km/h. La XFR-S racchiude in se' alcune delle caratteristiche della XKR-S e della nuova sportiva due-posti F-TYPE ed e' la piu' agile e reattiva delle berline Jaguar XF, sviluppata dalla divisione specialistica ETO del gruppo Jaguar-Land Rover. Le alte prestazioni derivano dal motore a benzina 5.0 litri V8 sovralimentato da 550 Cv e 680 Nm, 40 Cv e 55 Nm in piu' rispetto alla XFR. Prestazioni ottenute con le modifiche al sistema di gestione motore e dei flussi di alimentazione del motore: il cambio e' a otto marce con tecnologia Jaguar Quickshift.  
