#titolo Clini, 2,5 mld anno per mettere in sicurezza suolo Paese - Istituzioni e UE - Ambiente&Energia
 
            
            ROMA - ''Credo che in 15 anni con 2,5 miliardi all'anno il
nostro Paese possa raggiungere l'obiettivo della messa in
sicurezza del territorio''. Lo dice il ministro dell'Ambiente
Corrado Clini nel corso della conferenza nazionale sul rischio
idrogeologico a Roma.    Il piano della messa in sicurezza dell'Italia, spiega Clini,
e' ''un pezzo importante del piano sui cambiamenti climatici,
presentato al Cipe il 21 dicembre''. Le risorse per il Piano,
ricorda il ministro, dovrebbero venire ''dall'utilizzazione dei
proventi di vendita dei permessi sulle emissioni; da una tassa
di scopo sui carburanti che puo' garantire un'entrata fissa di
circa 2 miliardi l'anno e che - precisa - non e' una tassa nuova
ma l'utilizzazione di una parte del prelievo che gia' esiste
sulla benzina; dal credito di imposta per imprese che investono
su territorio; e dal Fondo rotativo contenuto nel dl Crescita
per aziende verdi che assumono giovani''.
