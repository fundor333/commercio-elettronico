#titolo Balotelli  al Milan fino al 2017 - Calcio
Mario Balotelli è ufficialmente un giocatore del Milan fino al 2017. "A.C. Milan comunica di aver acquisito dal Manchester City F.C. Mario Balotelli, che ha firmato un contratto fino al 30 Giugno 2017" si legge in un comunicato del club rossonero. 
 l nuovo acquisto del Milan Mario Balotelli sarà presentato alla stampa domani alle ore 19 allo stadio San Siro in Sala Executive 
 In mattinata il giocatore aveva sostenuto una serie di test atletici propedeutici alla firma del contratto. 
 Balotelli ha cominciato il suo primo allenamento in palestra a Milanello mentre il resto della squadra di Massimiliano Allegri ha giocato un'amichevole contro i dilettanti del Darfo Boario, team bresciano di Serie D. Il nuovo attaccante rossonero è uscito per pochi minuti dalla palestra, sorridente è rimasto ad osservare l'amichevole iniziata da circa mezz'ora, sedendosi a terra appoggiato a un albero a chiacchierare con Nigel De Jong e Stephan El Shaarawy.  
