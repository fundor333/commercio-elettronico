#titolo Verifiche su cinghiali al cesio - Piemonte
     (ANSA) - TORINO, 14 MAR - Nei prossimi giorni i Carabinieri,
con l'ausilio di tecnici, procederanno a verifiche e prelievi
nell'ambito dell'inchiesta sui cinghiali radioattivi trovati in
Valsesia. Lo comunica il Ministero della Salute. Sempre il
Ministero riferisce che ieri Ufficiali dei Comandi NAS e NOE
hanno presentato al procuratore di Vercelli, Paolo Tamponi, una
relazione preliminare. Saranno effettuati campionamenti di terra
ed acqua nella zona di abbattimento degli animali risultati
contaminati.
