#titolo Cupcakes & biscotti,le creazioni di zucchero - Libri - Terra&Gusto
  ROMA - Non solo Halloween. Gli italiani stanno diventando un po' piu' americani anche in pasticceria. E Valentina Gigli, pasticcera titolare di 'Cake and the City' e decoratrice nonche' volto del canale televisivo Alice, torna in libreria,dopo il successo di 'Dolci & Decorazioni',  con un secondo volume: 'Cupcakes & Biscotti' (Sitcom Editore - 19,90 euro, pp. 226) che, con maxi dosi di burro mantecato, glassa reale, coloranti in gel, ed essenze di violetta, trascina i lettori nel fantasioso mondo delle decorazioni della pasticceria inglese e Usa. 
Il volume e' interamente dedicato ai cupcakes e ai biscotti, cosi' graditi dalle sempre piu' numerose fan dello sugar craft, ovvero le creazioni di pasta di zucchero.    Oltre 50 ricette con pi√π di 200 foto a colori per illustrare tutti i passaggi. Per ogni ricetta il procedimento spiegato passo per passo attraverso step fotografici.  Dolcetti adatti per ogni occasione, per tutte le ricorrenze: sono ideali sia come regali sfiziosi, sia per accompagnare i tea-party piu' glamour che la merenda dei bambini, fino a rendere speciali battesimi e comunioni. Tante le proposte, dai biscotti della fortuna (con messaggini per tanta serenita' e amore) a quelli flip flop, esotici cupcake allo zenzero e mango o romantici bouquet di capcake e capcake alle rose. ''Una volta capite le tecniche di base - assicura l'autrice, Valentina Gigli - vi stupirete delle potenzialita' che avrete a disposizione. E la fantasia la fara' da patrona. Questi biscotti si prestano ad essere realizzati in compagnia. Adatti a rendere meno noiosa una fredda domenica di inverno, possono anche risultare un buon passatempo per tener occupati i bambini durante le vacanze''. 
E per chi cerca il nuovo anche nel nuovo, i mini cupcake salati, con parmigiano, uova di quaglia, latte. Per gli amanti del design i segnaposto, a volte come cristalli di ghiaccio piu' spesso ispirati al burlesque. Il glossario a fine volume fa capire cosa si nasconde dietro la gomma adragante e il crisco.  
