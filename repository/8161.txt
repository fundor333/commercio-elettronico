#titolo Hedegaard, entro settembre nuove proposte contro smog - Istituzioni e UE - Ambiente&Energia
  BRUXELLES - Il nuovo pacchetto di proposte per combattere l'emergenza smog nell'Unione europea ''arrivera' entro settembre''. Ad annunciarlo il commissario Ue al Clima, Connie Hedegaard, in occasione di una conferenza al Parlamento europeo sull'inquinamento negli aeroporti. 
''Il 2013 e' stato battezzato 'Anno europeo dell'aria' - ha ricordato Hedegaard - e secondo la tabella di marcia, la Commissione europea presentera' la sua nuova strategia entro settembre, per assicurare che tutti nell'Ue abbiano diritto ad un'aria pulita''. Nel frattempo i cittadini europei possono far sentire la loro voce e proporre soluzioni al problema inquinamento, partecipando alla consultazione pubblica lanciata online dall'esecutivo di Bruxelles e attiva fino a marzo. ''Non possiamo avere una strategia ambiziosa - ha detto il commissario Ue al clima - senza un appello da parte dei cittadini''.     Di fronte alla forte crescita del trasporto aereo, un primo passo che andrebbe a beneficio sia della qualita' dell'aria che della lotta ai cambiamenti climatici secondo Hdegaard ''e' sicuramente quello di ridurre i consumi di carburante''. 
''Occorre dare un prezzo all'inquinamento'' ha poi aggiunto il commissario europeo al Clima, spiegando che da questo tipo di scelte dipendera' il modello di sviluppo futuro dell'Ue. ''Come industria, anche in tempi di crisi questo significa investire in innovazione e competitivita' '', a vantaggio non solo della salute pubblica, ma anche dell'occupazione.  
