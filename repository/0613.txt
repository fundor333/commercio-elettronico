#titolo Rep.ceca:Kozak convocato nella Nazionale - Calcio
     (ANSA) - PRAGA, 18 MAR - Libor Kozak, attaccante della Lazio,
e' stato convocato in Nazionale dal selezionatore Michal Bilek,
per le partite che la Repubblica ceca giochera' contro la
Danimarca il 22 marzo e l'Armenia il 26, valide per le
qualificazioni al Mondiale 2014. ''Libor e' in forma smagliante,
spero che la faccia valere anche in nazionale'' ha commentato
Bilek. Kozak, 23 anni, guida la classifica marcatori dell'Europa
League con otto reti.
