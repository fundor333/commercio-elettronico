#titolo Si estende sistema prenotazioni visite - Basilicata
     (ANSA) - POTENZA, 18 MAR - La Regione Basilicata estende il
sistema delle prestazioni sanitarie per rendere ancora piu'
efficiente la rete a servizio dei pazienti e ridurre i tempi di
attesa: questo grazie al nuovo sito web del Cup (Centro unico di
prenotazione) e a un accordo, per ora sperimentale, con le
farmacie che mettono a disposizione dei lucani le loro
strutture. I progetti sono stati presentati oggi, a Potenza, nel
corso di una conferenza stampa.
