#titolo Autostrade: A4; Villesse-Gorizia completata entro novembre - Autovie Venete
     (ANSA) - VILLESSE (GORIZIA), 28 FEB - Il commissario
straordinario per l'emergenza sulla A4, Renzo Tondo, e il
presidente di Autovie Venete, Emilio Terpin, hanno svolto
stamani un sopralluogo sul raccordo autostradale
Villesse-Gorizia per verificare lo stato di avanzamento dei
lavori, che si concluderanno entro il prossimo novembre.    Dopo aver verificato lo ''stato dell'arte'' sulla rotatoria
di Villesse, la delegazione - completata dal direttore di
Autovie, Enrico Razzini, dal sindaco di Gorizia, Ettore Romoli,
e dal presidente della Provincia isontina, Enrico Gherghetta -
ha sostato per qualche minuto in prossimita' del nuovo ponte
sull'Isonzo, concludendo il sopralluogo sulla rotonda di
Sant'Andrea, a Gorizia.    Tondo, che ha riacquisito i poteri commissariali dal primo
gennaio, ha sottolineato la validita' del lavoro svolto da
progettisti, responsabili e maestranze. Sabato intanto sara'
aperto il nuovo casello di Villesse, mentre a opere concluse,
entro l'autunno, l'infrastruttura viaria assumera'
definitivamente il nome di ''Autostrada A34 Villesse-Gorizia''. (ANSA).
