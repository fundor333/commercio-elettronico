#titolo Terremoti, scossa magnitudo 3.2 - Cronaca
     (ANSA) - CATANZARO, 17 MAR - Una scossa di terremoto di
magnitudo 3.2 e' stata registrata alle 4.10 nella zona del
Pollino, al confine tra Basilicata e Calabria tra le province di
Potenza e Cosenza. Secondo l'Istituto nazionale di geofisica e
vulcanologia (Ingv), il sisma ha avuto ipocentro a 8,2 km di
profondita' ed epicentro tra i comuni potentini di Rotonda e
Viggianello, e di quelli cosentini di Laino Borgo, Laino
Castello e Mormanno. Non si hanno al momento segnalazioni di
danni a persone o cose.
