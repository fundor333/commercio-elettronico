#titolo A Matera morto l'imprenditore Manfredi - Basilicata
     (ANSA) - MATERA, 16 MAR - E' morto la notte scorsa a Matera,
all'eta' di 71 anni, Francesco Manfredi, noto imprenditore del
settore molitorio e pastaio. Manfredi ha ricoperto per due
mandati l'incarico di presidente della Camera di commercio di
Matera, tra gli anni Novanta e gli inizi del Duemila, di
Mondimpresa nel 2000, di Unioncamere Basilicata e dell'Unione
degli Industriali della provincia di Matera negli anni '90. I
funerali si terranno domani mattina, alle ore 9, a Matera presso
la chiesa di San Domenico.
