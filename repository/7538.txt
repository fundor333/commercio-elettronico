#titolo Cc trovano 12 operai in nero a Cosmoprof - Emilia Romagna
     (ANSA) - BOLOGNA, 12 MAR - Dodici operai in nero sono stati
trovati durante un controllo nei padiglioni fieristici del
Cosmoprof, la manifestazione dedicata alla cosmesi che si e'
conclusa ieri a Bologna. L'ispezione notturna ha riguardato le
aziende incaricate delle operazioni di assemblaggio degli stand,
ed e' stata fatta da carabinieri del nucleo ispettorato del
lavoro e tecnici della Direzione territoriale lavoro, per
verificare in particolare il rispetto dei contratti e la
regolarita' del personale impiegato.
