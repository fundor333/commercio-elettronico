#titolo Sondaggi: Swg; 34% vuole passo indietro di Bersani.  Per 1 su 3 Cav è perseguitato - Politica
  ROMA - Più di un italiano su 3 (34%) è convinto che Pier Luigi Bersani dovrebbe fare un passo indietro per sciogliere il nodo della governabilità del Paese. Ben il 66 percento degli elettori di centrosinistra, invece, ritiene che il segretario del Pd dovrebbe cercare un'alleanza con il Movimento 5 Stelle. E' quanto emerge da un sondaggio realizzato dall'Istituto Swg in esclusiva per Agorà, su Rai Tre. In generale, trovare un'intesa con i grillini dovrebbe essere l'obiettivo di Bersani per il 28 percento degli italiani, mentre il 13 percento ritiene possibile un'alleanza tra Pd e Pdl. Altrettanto quotata (13%) è l'opzione di andare a nuove elezioni. Questo il risultato alla domanda "cosa dovrebbe fare ora Bersani?": - Fare un passo indietro 34%. - Cercare alleanza con il M5S 28%. - Cercare alleanza con il Pdl 13%. - Andare a nuove elezioni 13%. - Non sa 12%. Questo il risultato tra i soli elettori di centrosinistra: - Cercare alleanza con il M5S 66%. - Fare un passo indietro 17%. - Andare a nuove elezioni 9%. - Cercare alleanza con il Pdl 3%. - Non sa 5%. Il sondaggio è stato realizzato da SWG Spa-Trieste per Agorà-RAI 3 il 14 marzo 2013 tramite sondaggio online CAWI e telefonico CATI su un campione casuale probabilistico stratificato e di tipo panel ruotato di 1000 soggetti maggiorenni (su 2900 contatti complessivi), di età superiore ai 18 anni. Il campione intervistato online è estratto dal panel proprietario SWG. Tutti i parametri sono uniformati ai più recenti dati forniti dall'ISTAT. I dati sono stati ponderati al fine di garantire la rappresentatività rispetto ai parametri di sesso, età e macro area di residenza. Il margine d'errore massimo: +/- 3,1%. 
 PER UN ITALIANO SU 3 BERLUSCONI PERSEGUITATO  - Più di un italiano su 3 (37%) è convinto che i guai giudiziari di Silvio Berlusconi siano dovuti ad una vera e propria persecuzione da parte della Giustizia. Ad essere di questa opinione è la quasi totalità del bacino elettorale del centrodestra (92%). E' quanto emerge da un sondaggio realizzato dall'Istituto Swg in esclusiva per Agorà, su Rai Tre. Questo il risultato alla domanda se Berlusconi sia perseguitato dalla giustizia: Totale popolazione Elettori Pdl. Sì 37% 92%. Il sondaggio è stato realizzato da SWG Spa-Trieste per Agorà-RAI 3 il 14 marzo 2013 tramite sondaggio online CAWI e telefonico CATI su un campione casuale probabilistico stratificato e di tipo panel ruotato di 1000 soggetti maggiorenni (su 2900 contatti complessivi), di età superiore ai 18 anni. Il campione intervistato online è estratto dal panel proprietario SWG. Tutti i parametri sono uniformati ai più recenti dati forniti dall'ISTAT. I dati sono stati ponderati al fine di garantire la rappresentatività rispetto ai parametri di sesso, età e macro area di residenza. Il margine d'errore massimo: +/- 3,1%. 
 PER 24% PRIORITA' E' ABOLIZIONE FINANZIAMENTO  - Per il 24 percento degli italiani l'abolizione del finanziamento pubblico ai partiti dovrebbe essere la priorità del nuovo governo. Ne è convinto ben il 44 percento degli elettori del Movimento 5 Stelle, contro appena il 9 percento di quelli di centrosinistra e il 16 percento di quelli di centrodestra. Ô quanto emerge da un sondaggio realizzato dall'Istituto Swg in esclusiva per Agorà, su Rai Tre. Al secondo posto ci sono a pari merito la riforma elettorale e la riduzione del numero dei parlamentari (entrambe al 20%): la prima dovrebbe essere l'iniziativa più urgente per il 35 percento degli elettori di centrosinistra, la seconda per il 23 percento di quelli di centrodestra. Attuare misure per la crescita è fondamentale per il 19 percento degli italiani, per il 14 percento invece lo è aiutare i disoccupati. A volere subito l'abolizione delle province, infine, è il 3 percento degli intervistati. Questo il risultato del quesito su cosa dovrebbe fare per prima cosa il nuovo governo: - abolire il finanziamento ai partiti 24%. - fare la riforma elettorale 20%. - ridurre il numero dei parlamentari 20%. - attuare misure per la crescita 19%. - aiutare i disoccupati 14%. - abolire le province 3%. Questa la risposta disaggregata per schieramenti: c.sin. c.destra M5S - abolire il finanziamento ai partiti 9% 16% 44% - fare la riforma elettorale 35% 14% 13% - ridurre il numero dei parlamentari 15% 23% 21% - attuare misure per la crescita 26% 27% 8% - aiutare i disoccupati 9% 15% 12% - abolire le province 6% 5% 2% Il sondaggio è stato realizzato da SWG Spa-Trieste per Agorà-RAI 3 il 14 marzo 2013 tramite sondaggio online CAWI e telefonico CATI su un campione casuale probabilistico stratificato e di tipo panel ruotato di 1000 soggetti maggiorenni (su 2900 contatti complessivi), di età superiore ai 18 anni. Il campione intervistato online è estratto dal panel proprietario SWG. Tutti i parametri sono uniformati ai più recenti dati forniti dall'ISTAT. I dati sono stati ponderati al fine di garantire la rappresentatività rispetto ai parametri di sesso, età e macro area di residenza. Il margine d'errore massimo: +/- 3,1%.  
