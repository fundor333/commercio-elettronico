#titolo Liste elettorali in due stati a rischio hacker  - Mondo
  In Maryland e nello stato di Washington gli elettori possono registrarsi, votare e modificare i loro dati e indirizzo comodamente seduti a casa, ma ora, esperti informatici hanno scoperto che il sistema è vulnerabile agli attacchi degli hacker, sollevando preoccupazioni. Lo riferisce il New York Times, affermando di essere riuscito in meno di tre minuti a ottenere online informazioni per modificare i dati di diversi dirigenti di spicco dello stato di Washington. 
 Le liste degli elettori comprendono nome, data di nascita, indirizzo e affiliazione politica. Secondo gli esperti informatici, scrive il NYT, gli hacker potrebbero ad esempio cambiarne gli indirizzi, per far così perdere schede elettorali nello stato di Washington, dove ora si vota interamente per posta. In Maryland, gli hacker potrebbero invece fare in modo che un elettore non non venga inserito nel registro nel seggio elettorale designato.  
