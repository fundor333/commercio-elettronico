#titolo A Ny bimbo vola da 8 piani ma si salva - Mondo
     (ANSA) - NEW YORK, 14 MAR - Si e' lanciata dall'ottavo piano
di un palazzo di Manhattan, a New York, stringendo a se' il suo
bimbo di 10 mesi: e' morta cosi' Cynthia Wachenheim, 45 anni,
mentre il piccolo si e' miracolosamente salvato ed e' ricoverato
in ospedale in condizioni critiche ma stabili. Secondo la
polizia, sotto il letto dell'appartamento di West Harlem dove la
donna viveva con il marito, e' stata trovata una lettera di 7
pagine, nella quale spiegava il gesto con i timori per lo
sviluppo del bambino.
