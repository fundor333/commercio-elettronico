#titolo Pagelle arbitri: Irmatov supera anche la semifinale - Tempi Supplementari
  (ANSA) - ROMA - Irmatov supera anche la prova semifinale. L'arbitro uzbeko ha condotto bene la prova, pure fisica, di Uruguay-Olanda, nonostante la contestazione dei sudamericani per il secondo gol orange ritenuto in fuorigioco e invece convalidato dalla terna. 
 URUGUAY-OLANDA  2-3. Arbitro  Irmatov  (Uzbekistan). 31 falli. 5 ammonizioni. Partita tirata fino all’ultimo secondo di gioco. grande dispendio fisico dei calciatori e dell’arbitro. Irmatov gestisce il match parlando spesso con i calciatori e dando un segno della sua presenza in ogni zona del campo. 
 L’assistente n.2 Kocharov non segnala un’interferenza di Van Persie sul tiro di Sneijder che realizza il secondo gol olandese. Interferenza perché la punta “arancione” prende parte al gioco da una posizione di offside senza toccare il pallone ma impegnando con la propria presenza l’attenzione del portiere uruguayano Muslera. 
 La valutazione è difficile perché Van Persie è oltre il difensore per 4/5 cm. Si può considerare un errore quando la differenza è così ridotta? Voto  7  
