#titolo Banche: Ue; Cameron, abbiamo bisogno di regole flessibili - Economia e lavoro - ANSA Europa
     (ANSA) - LONDRA, 28 FEB -  'Abbiamo bisogno di regole
flessibili''. Cosi' il primo ministro britannico David Cameron
ha reagito all'intesa di principio raggiunta a Bruxelles sulle
nuove norme dei requisiti di capitale e sui limiti dei bonus ai
manager. ''Sono di base nel Regno Unito -e cio' non accade in
tutti i paesi europei-le piu' grandi banche internazionali'', ha
sottolineato Cameron,'' Dobbiamo assicurarci che le regole
decise a Bruxelles siano flessibili a sufficienza da permettere
a queste banche di continuare ad essere competitive e
raggiungere risultati. Per questo valuteremo con attenzione il
risultato dei negoziati  prima di stabilire l'approccio che
terremo al prossimo Ecofin (riunione dei ministri di economia e
finanza dell'Ue)''. 
    Molto piu' critico il sindaco di Londra Boris Johnson che si
e' scagliato contro l'intesa di principio raggiunta Bruxelles
affermando che l'unico risultato di questa decisione ''sara' a
vantaggio di Zurigo, Singapore e New York, e a scapito
dell'Europa gia'  in difficolta'. La gente si chiedera' perche'
continuiamo a stare nell'Ue se persiste in queste chiare
politiche autolesioniste'', ha detto ancora il sindaco
conservatore. ''Questa e' possibilmente la misura piu' illusoria
proveniente dall'Europa da quando Diocleziano tento' di fissare
i prezzi nell'Impero Romano''.(ANSA).
