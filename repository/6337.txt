#titolo Ruba gioielli alla cugina, denunciata - Toscana
     (ANSA) - PIEVE A NIEVOLE (PISTOIA), 16 MAR - In cinque mesi
aveva rubato dalla casa di una cugina, gioielli per 25 mila
euro. I monili in parte erano stati trattenuti e in parte
rivenduti in alcuni compra-oro. Per questo e' stata denunciata
una donna residente a Pieve a Nievole, con l'accusa di furto. I
carabinieri, che hanno monitorato i movimenti della donna su
segnalazione della parente, hanno trovato alcuni gioielli rubati
nel suo appartamento.(ANSA).
