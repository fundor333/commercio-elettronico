#titolo Una dodicenne inglese e' piu' intelligente di Einstein - Stili di vita - Salute e Benessere
     (ANSA) - ROMA, 05 OTT - E' una ragazza di 12 anni l'ultima
arrivata al Mensa, il 'club dei geni' internazionale. Olivia
Manning, riporta il Daily Mail, e' stata ammessa in virtu' di un
quoziente intellettivo di 162, ben due punti in piu' di Albert
Einstein.    La ragazza, che frequenta la  North Liverpool Academy di
Everton e ama recitare, fa parte dell'1% delle persone piu'
intelligenti del mondo: "Mi piacciono semplicemente le sfide, e
far lavorare la mia mente - ha affermato al quotidiano
britannico - ma ora sono diventata famosa a scuola, e molte
persone mi fermano per chiedermi di fare i loro compiti".    A scoprire il piccolo genio e' stata Stacey Meighen, la
fondatrice di un club del 'problem solving' nella scuola
frequentata da Olivia. La sua velocita' nel risolvere i problemi
ha convinto l'insegnante a farle provare con il test di
ammissione al Mensa, che ha superato senza problemi, anche se la
stessa ragazza ammette di essere rimasta senza parole alla vista
del risultato". (ANSA).
