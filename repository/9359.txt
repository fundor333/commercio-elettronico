#titolo Acqua: Anp, da Italia ed Europa aiuto per emergenza Gaza - Acqua: Ultime news - Ambiente&Energia
  ''L'Italia e l'Europa finanzino progetti per portare l'acqua potabile al milione e mezzo di abitanti della Striscia di Gaza''. E' l'appello lanciato dal ministro delle Risorse idriche dell'Autorita' nazionale palestinese,  Shaddad Attili , oggi pomeriggio a Genova durante il  Festival nazionale dell'Acqua . 
   
 ''Beve acqua non potabile, poche decine di litri a testa, il milione e mezzo di palestinesi nella Striscia di Gaza - denuncia il ministro -. La solidarieta' internazionale ci aiuti''. 
   
 ''In Medio Oriente dobbiamo stare attenti a ogni goccia d'acqua che usiamo - racconta - e' una delle regioni del mondo dove il problema del rapporto squilibrato tra quantita' di risorse per numero di abitanti e' piu' accentuato, c'e' un chiaro problema di risorse idriche''. ''Il Medio Oriente e' una parte del mondo che scarseggia fortemente di risorse idriche - continua - si estrae piu' acqua rispetto al riempimento naturale delle sorgenti, cio' fa diventare l'acqua salata. Dobbiamo depoliticizzare l'acqua - invita Shaddad Attili - per evitare disastri nei prossimi decenni''.  
