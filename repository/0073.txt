#titolo Ricerca, per italiani scooter agili ma troppo pericolosi - Analisi e Approfondimenti - Motori
     (ANSA) - ROMA, 27 FEB - Nonostante il freddo e le temperature
rigide, sono sempre di piu' coloro che scelgono lo scooter come
mezzo di trasporto alternativo: una scelta, pero', non sempre
'condivisa' da quelli che si trovano in auto o a piedi. 
L'Osservatorio Linear dei Servizi ha voluto far luce sul mondo
delle due ruote e cio' che ne pensano gli italiani riguardo al
loro utilizzo.     Nel dettaglio, - si legge in una nota - motocicli e
ciclomotori sono diffusi e utilizzati quotidianamente ma allo
stesso tempo capaci di incutere timore al punto che un italiano
su tre (29%) non ci salirebbe mai. Un 53% del campione
intervistato invece afferma che si sentirebbe sicuro alla guida
solo nelle piccole citta'. Per quanto riguarda i pro dello
spostamento sulle due ruote: al primo posto gli italiani
indicano il fatidico parcheggio molto facile da trovare per
l'83%, segue poi l'agilita' nel traffico (82%) mentre un 49%
indica il basso costo di gestione.     Paura dei motocicli anche da parte dei pedoni che ai
centauri rinfacciano di essere in certi casi troppo spericolati,
utilizzando i marciapiedi (60%), non rallentando l'andatura in
prossimita' di semaforo rosso (44%) e in alcuni casi
dimenticandosi anche delle strisce pedonali (38%).     E i centauri sono mal visti anche dagli automobilisti: i
''piloti'' delle due ruote tagliano spesso la strada (65%),
superano sulla destra (64%)e non rispettano la segnaletica
(40%). Il quadro generale non e' dei piu' rosei, ci vuole
maggiore rispetto e attenzione sulle nostre strade da parte di
tutti, e allo stesso tempo infrastrutture adeguate. 
    La mancanza di manutenzione e la presenza di ostacoli
accidentali o fissi sulla strada sono stati infatti la concausa
di incidenti nel 25% dei casi, circa il doppio rispetto alla
media europea. Infine, dati interni a Linear Assicurazioni,
dimostrano come in circa il 45% dei casi di incidente su 2
ruote, si subiscono danni fisici, nella maggior parte dei casi,
gravi.
