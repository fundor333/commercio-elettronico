#titolo Lavoro: a febbraio aumento cig del 197% - Basilicata
     (ANSA) - POTENZA, 15 MAR - A febbraio la Basilicata e' stata
la prima regione nella classifica nazionale sulla cassa
integrazione erogata rispetto al mese precedente: l'aumento e'
stato del 197,9 per cento, con un incremento di 6.140 lavoratori
che usufruiscono degli ammortizzatori sociali. I dati, che
emergono dal secondo rapporto 2013 del Centro Studi Uil
nazionale, sono stati resi noti dal segretario lucano del
sindacato, Carmine Vaccaro.
