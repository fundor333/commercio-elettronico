#titolo Due arresti polizia dopo furto rame - Umbria
(ANSA) - PERUGIA, 14 MAR - Due romeni, di 38 e 33 anni, sono stati arrestati dalla squadra volante di Perugia per il furto di quattro quintali di rame da un magazzino nei pressi dell'Infernaccio. 
L'allarme e' stato dato al 113 dal proprietario dell'immobile. 
Gli agenti hanno quindi intercettato due uomini risultati corrispondenti alle descrizioni fornite, che tentavano di nascondersi dietro a degli arbusti. Abbandonando anche alcune bobine di rame. Sono stati poi arrestati al termine di una breve fuga.  
