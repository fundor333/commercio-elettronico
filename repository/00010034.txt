#titolo Energia: commissione Pe; Italia in 5 'corridoi' europei - Ambiente ed energia - ANSA Europa
     (ANSA) - BRUXELLES, 19 DIC - Dal 2013 l'Europa si servira' di
12 corridoi prioritari per lo sviluppo di un infrastruttura
europea dell'energia e l'Italia e' presente in 5 dei corridoi
per l'elettricita' e il gas. E' quanto ha stabilito la
commissione energia del Parlamento europeo approvando il
regolamento Ten-E che sara' applicato ''gia' il prossimo anno''
per l'inserimento dei progetti in un fast-track destinato a
velocizzarne la realizzazione. Un regolamento, dicono
dall'Europarlamento, che ricevera' il via libera ''scontato''
durante la prossima sessione plenaria di gennaio e che passera'
poi all'esame del Ue.    L'Italia per l'elettricita' e il gas e' nel corridoio che
unisce il Mediterraneo con gli Stati membri dell'Europa
occidentale e in quello che passa per i Paesi del centro-est e
sud est-europeo.  Solo per il gas e' anche  nel corridoio che va
da Mar Caspio, Asia Centrale, Medio Oriente e bacino est del
Mediterraneo fino all'Unione. 
   Il regolamento che ha ricevuto l'approvazione degli
eurodeputati e' stato redatto dal portoghese socialdemocratico
Antonio Correia de Campos che l'ha definito ''essenziale per la
creazione di un mercato unico dell'energia in Europa e per
raggiungere gli obiettivi energetici europei entro il 2020''.    La regolamentazione dei corridoi transeuropei dell'energia
mira ad accelerare l'approvazione di progetti prioritari come le
condutture e le reti elettriche per integrare le infrastrutture
nei Paesi membri. ''Questo regolamento stabilisce un approccio
radicalmente nuovo per le infrastrutture energetiche
transeuropee'', ha detto Correia de Campos.(ANSA).
