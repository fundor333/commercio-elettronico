#titolo Energia raddoppiata - Energia - Scienza&Tecnica
  Dai 1 e prendi 2: si tratta di una nuova soluzione di pannelli fotovoltaici in grado di produrre due o più elettroni per ogni particella di luce (fotone) assorbita. La possibilità di moltiplicare il numero di elettroni è stata proposta da un gruppo di ricerca internazionale coordinato dall'Università della California di Davis, sulla rivista Physical Review Letters. Il risultato, possibile grazie ad una nuova forma di silicio, e potrebbe aumentare di molto il rendimento dei tradizionali pannelli solari. 
I pannelli fotovoltaici sono in grado di produrre energia elettrica sfruttando un principio fisico, scoperto da Albert Einstei, detto effetto fotoelettrico e la loro strutture impone un ben preciso limite massimo di trasformazione dell'energia assorbita dal Sole in elettricità. Quando un fotone colpisce un atomo di silicio 'imprigionato' in un cristallo si generano un elettrone, ossia una particella carica negativamente, e un cosiddetto 'buco' positivo, che bilancia la creazione dell'elettrone. 
Gli elettroni generati possono così essere 'raccolti' e utilizzati come energia. Sfruttando lo stesso effetto fotoelettrico dei tradizionali pannelli solari, che hanno un limite fisico di efficenza che non permette di ottenere più del 33% di energia elettrica da quella che assorbono, i ricercatori californiani hanno proposto di generare più di due coppie di elettrone-buco da ogni fotone.  
''E' un nuovo approccio – ha spiegato Stefan Wippermann, uno degli autori dello studio – che permetterebbe di aumentare l'efficienza massima al 42%, al di là quindi di qualsiasi pannello solare oggi disponibile''. La soluzione, per ora puramente teorica, sfrutterebbe le proprietà di una particolare struttura del silicio detta Bc8 quando colpita da luce ultravioletta.  
