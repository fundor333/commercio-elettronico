#titolo Suzuki, arrivano allestimenti Evolution e Evolution+ per SX4 - In Breve  - Motori
  ROMA - La gamma SX4, crossover di casa Suzuki, si amplia con due nuovi allestimenti, denominati Evolution e Evolution+. Questa nuova 'declinazione' e' disponibile a partire da 18.590 euro, con motore a benzina 1.6 VVT 4x4 e 19.590 euro con il 2.0 DDiS 2WD (I.P.T. e vernice metallizzata esclusi). 
Evoluzioni rispettivamente degli equipaggiamenti GL e GLX, Evolution e Evolution+ coniugano design ricercato ad un'identita' originale. Tra gli elementi distintivi spiccano il volante in pelle e le sedute con tessuti in doppia tonalita', nonche' il navigatore satellitare touch screen da 5'' con presa USB, funzione bluetooth e lettore MP3. 
Per quanto riguarda gli esterni, le novita' principali sono legate al debutto del nuovo colore Bison Brown, al quale si aggiungono i cerchi in lega dal nuovo design, gli specchietti retrovisori elettrici con gli indicatori di direzione integrati e mancorrenti di colore silver. 
SX4 Evolution+ si distingue dalla versione Evolution per una dotazione piu' ricca che comprende anche alzacristalli elettrici posteriori, climatizzatore automatico, cruise control (versione 2.0 DDiS) e keyless start. 
Entrambe le versioni sono disponibili anche in altre colorazioni tra cui il bianco pastello a il ghiaccio perlato, l'argento, il nero, l'arancione, il grigio scuro e il bison brown.  
