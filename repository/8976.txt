#titolo Design: giovani progettisti a confronto sul tema del Sud - Notiziario Design
     (ANSA) - MONZA, 20 FEB - Il Sud Italia come fonte
d'ispirazione e filo conduttore dei lavori di otto designer
under 35, in mostra fino al 18 marzo alla Fondazioneplart di
Napoli. 
   L'esposizione 'Terre' riunisce oggetti realizzati con la
ceramica di una fucina artigianale del casertano, unendo
l'antica arte della lavorazione del materiale all'estro creativo
e alla sperimentazione delle nuove frontiere del design. I
progettisti si sono confrontati sul tema del Sud, come ''spazio
mentale piu' che geografico''. E il risultato sono lavori come
la clessidra di Antonio Piccirilli o la pila di piatti che forma
un vaso realizzata da Giovanni Innella, fino alle teiere di
Francesca Lanzavecchia. (ANSA).
