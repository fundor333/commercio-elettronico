#titolo Schulz: euro piu' stabile,ma situazione sociale catastrofica - 2013 Anno dell'Europa dei cittadini
     (ANSA) - BRUXELLES, 18 MAR - ''L'Ue non e' ancora uscita
dalla peggiore crisi della sua storia. Anche se l'euro sembra
piu' stabile, la situazione sociale in alcuni paesi membri resta
catastrofica''. Lo afferma Martin Schulz lanciando i temi della
chat in diretta che terra' mercoledi' prossimo a partire dallae
11 su ANSA Europa 2014. ''Il Parlamento europeo - sottolinea -
si batte per uscire dall'austerita' a senso unico, combinando le
politiche di disciplina fiscale, che sono necessarie, con
iniziative per la crescita e l'occupazione giovanile''.    ''Ridare speranza ai giovani e' la sfida piu' grande per il
nostro continente - aggiunge Schulz - altrimenti avremo salvato
le banche, ma avremo perso una generazione''.    Alla chat Schulz partecipera' dopo aver incontrato il giorno
prima a Roma il segretario del Partito Democratico, Pierluig
Bersani. ''Come si puo' chiedere ai nostri figli di avere
fiducia nell'UE, se non sappiamo offrire loro nessuna sicurezza
per un avvenire decente?'' si chiede il socialdemocratico
tedesco, secondo il quale ''il voto italiano, in questo senso,
deve essere un monito, l'ho ripetuto anche al Consiglio europeo
la settimana scorsa''.    ''Le nostre riforme - dice - non hanno l'appoggio della
gente. Le decisioni europee offendono il senso di giustizia
sociale di molti cittadini. Serve un cambio di direzione, che
purtroppo stento a vedere''.    In questa ottica Schulz sottolinea il vito della scorsa
settimana a Strasburgo, quanto due terzi della plenaria hanno
''respinto'' l'accordo dei governi sul bilancio pluriennale
dell'Unione europea. ''E' un segnale importante per la
democrazia europea ed un messaggio chiaro ai governi nazionali,
che ora dovranno negoziare sulle priorità indicate dal
Parlamento, e che non erano state accolte nell'accordo raggiunto
a febbraio - afferma Schulz - La grande maggioranza del
Parlamento ha rigettato quel compromesso. Ora sta ai governi
guadagnarsi la fiducia del Parlamento, e non al Parlamento
sperare in una specie di stato di grazia del Consiglio''. 
   Tra i temi dello scambio di opinioni con i cittadini, anche
la decisione di tassare anche i piccoli correntisti per ridurre
l'impegno finanziario europeo nel salvataggio delle banche di
Cipro.    ''L'accordo sul bailout - dice Schulz - deve essere
socialmente accettabile e non penalizzare i piccoli
risparmiatori locali. La decisione dell'eurogruppo rappresenta
un cambiamento fondamentale nella gestione della crisi, e credo
che un dibattito democratico e trasparente a livello europeo su
questo tipo di decisioni sia necessario. Ogni decisione su un
paese della zona euro ha implicazioni su tutti noi''. (ANSA). (Segui ANSA Europa su  Facebook  e    Twitter ) 

