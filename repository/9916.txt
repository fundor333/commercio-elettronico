#titolo Usa 2012, gli appuntamenti da qui al voto - Mondo
  NEW YORK - Prima le convention, a cavallo tra fine agosto e l'inizio di settembre. Poi i seguitissimi dibattiti tv di ottobre. Sono queste le tappe fondamentali da qui al voto per le presidenziali Usa del 6 novembre, l'election day.      In particolare, i dibattiti tv per Usa 2012, saranno quattro, incluso quello fra i vicepresidenti. E si terranno in Colorado, a New York, in Florida e Kentucky. Il presidente Barack Obama si confrontera' nell'ottobre 2012 per tre volte con lo sfidante repubblicano, Mitt Romney.     Ecco di seguito il calendario di questi appuntamenti: 
 -  27-30 AGOSTO : Convention nazionale del partito repubblicano a Tampa Bay, in Florida, che designera' formalmente Mitt Romney come il candidato che tentera' di battere Obama e scalzarlo dalla Casa Bianca. Sara' Chris Christie, il popolare governatore del New Jersey a pronunciare il keynote speech, considerato l'intervento piu' importante, dopo quello del candidato presidente e del suo numero due, ancora da scegliere. 
 -  3-6 SETTEMBRE : Convention nazionale del partito democratico per formalizzare l'investitura di Obama a Charlotte, in Nord Carolina. Qui, a presiedere la kermesse sara' Antonio Villaraigosa, lo stimato sindaco di Los Angeles, di origini messicane. La sua indicazione e' un chiaro segnale di attenzione del partito democratico verso il voto dei 'Latinos'. 
 -  3 OTTOBRE : dibattito presidenziale fra Obama e Romney all'Universita' di Denver, in Colorado. 
 -  11 OTTOBRE : dibattito fra i vicepresidenti al Centre College di Danville, in Kentucky. Ci sara' da un lato Joe Biden, ma ancora non si conosce il numero due di Mitt Romney. 
 -  16 OTTOBRE : dibattito presidenziale all'Universita' di Hofstra a Hempstead, nello stato di New York 
 -  22 OTTOBRE : terzo ed ultimo dibattito presidenziale all' Universita' di Lynn, a Boca Raton, in Florida, uno degli Stati tradizionalmente decisivi per il risultato finale. 
 -  6 NOVEMBRE : Elezioni presidenziali. 
 -  20 GENNAIO : Investitura del presidente con il giuramento sulle scale del Campidoglio, a Washington.  
