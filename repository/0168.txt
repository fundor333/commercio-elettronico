#titolo Sanita': terme; -10% pazienti in Italia, piu' 5% in Francia - Estetica - Salute e Benessere
     (ANSA) &#8211; FRATTA TERME (FORLI'), 7 MAR &#8211; Un calo del 10% nel
numero delle persone che nel 2012 hanno fatto ricorso alle cure
termali e' indice di una crisi del settore in Italia, laddove in
Francia e' stato al contrario registrato un aumento del 5%. Basta questo dato, secondo Umberto Solimene, direttore della
Scuola di Specializzazione in Idrologia Medica/Medicina Termale
all' Universita' di Milano, per fotografare la situazione
italiana.    Secondo il docente milanese, che ha promosso un workshop sul
termalismo alle Terme della Fratta, i problemi sono dovuti
sostanzialmente alla crisi economica di questi anni e alla
mancanza di investimenti in ricerca, inseriti in una generale
carenza della 'cultura termale' in Italia. Anche fra i medici.    ''In gran parte delle Regioni &#8211; dice il professore, che e'
anche segretario generale della Federazione Mondiale Termalismo
e Climatoterapia delle Terme (Femtec) &#8211; non si fa informazione
sulle Terme; solo l'Emilia Romagna finanzia un corso di
formazione/informazione rivolto ai medici''.    In Italia sono 350 le aziende termali (il 14,6% in Toscana e
il 10,3% in Emilia Romagna), con 17 mila addetti, un fatturato
di 380 milioni di euro, di cui circa 200 a carico del Servizio
Sanitario Nazionale (sono il 72% i pazienti convenzionati), ma
creano un fatturato indotto di circa 4,5 miliardi (settore
turistico-alberghiero e altro) con 73 mila addetti.    Le malattie piu' curate sono quelle di naso e gola (29,4%),
le artroreumatiche (29%) e quelle dell'apparato digerente
(22,2%).    ''Ma la debolezza della cultura termale &#8211; secondo Solimene &#8211;
e' anche dovuta alla mancanza di una politica verso il turismo
termale (salute/benessere) e alla carenza di investimenti in
ricerca. Solo negli ultimi anni Federterme, che da poco ha
creato la Fondazione per la Ricerca Termale (Forst), ha
cominciato a finanziare studi secondo i criteri della ricerca
scientifica piu' avanzata, sull' efficacia del termalismo''.    Cosa che in Francia da anni contribuisce a rilanciare il
settore. Solimene cita ad esempio lo studio 'Thermarthrose'
sull'artropatia del ginocchio, coordinato dal Centro Ospedaliero
Universitario di Grenoble, su 462 pazienti di tre famosi centri
termali e pubblicato su Annals of Rheumatic Diseases. Secondo le
cui conclusioni, un ciclo di 18 giorni di fanghi ed esercizi
fisici in acque termali, a tre, sei e nove mesi di distanza fa
aumentare del 50% circa, rispetto alla terapia farmacologica, il
numero dei pazienti che migliorano in modo significativo in
termini di dolore e di funzionalita'. (ANSA).
