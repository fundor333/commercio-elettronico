#titolo Monti si svela su Fb: gli piacciono Mina e 'Notting Hill' - Politica
La famiglia, le passeggiate in montagna, Mina, Modugno e 'Vacanze romane'. Sulla pagina Facebook Mario Monti si racconta, svela i suoi interessi e inserisce delle note della biografia ufficiale. Il presidente del Consiglio scrive di essere "felicemente sposato da oltre 40 anni" con la moglie Elsa e di aver "due figli, Federica e Giovanni, e quattro nipoti". Immancabile la citazione preferita di Alcide De Gasperi "un politico guarda alle prossime elezioni. Uno statista alla prossima generazione". Emblematico anche il proverbio scelto: "Chi si loda si imbroda". 
 Nella sezione 'interessi', il Professore racconta: "Amo i libri di storia, le lunghe passeggiate in montagna e viaggiare per le piccole città e i piccoli villaggi della nostra Italia, luoghi bellissimi dove uno ha raramente occasione di recarsi". Tra i cantanti preferiti Monti cita Mina e Domenico Modugno, mentre tra i film 'Il laureato', 'Vacanze romane', 'Tempi moderni, 'Caccia al ladro' e 'Notting Hill'. Emblematico anche il proverbio scelto: "Chi si loda si imbroda". 
 Il premier esprime anche il suo 'mi piace' per quattro politici: Luigi Einaudi, Jean Monnet, John Fitzgerald Kennedy e Alcide De Gasperi.  
