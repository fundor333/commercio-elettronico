#titolo Infrastrutture: Sassoli, aperta strada a Europa ciclabile - Industria e trasporti - ANSA Europa
     (ANSA) - BRUXELLES, 18 DIC - ''Oggi con il voto favorevole in
commissione Trasporti del Parlamento europeo per la prima volta
un'istituzione dell'Unione si esprime a favore di una pista
ciclabile europea''. Lo afferma David Sassoli, capogruppo del Pd
a Bruxelles e membro della commissione Trasporti
dell'Europarlamento, a proposito del voto di oggi sulla
cosiddetta EuroVelo, la pista ciclabile europea, nell'ambito
della discussione sul Regolamento per le infrastrutture TEN-T.    ''C'e' ancora tempo e modo per perfezionare la proposta -
aggiunge-, dotandola di risorse adeguate anche a livello
europeo. Ma nel frattempo e' stato sancito un principio nuovo e
decisivo, grazie al quale ciascuno Stato membro sara' chiamato a
mettere in campo le misure e le risorse necessarie al
potenziamento dell'Europa ciclabile, venendo cosi' incontro alle
richieste di tante associazioni e migliaia di cittadini europei
e confermando il Parlamento europeo come l'istituzione piu'
vicina ai bisogni delle persone''. (ANSA).
