#titolo Celli (Enit), serve un ministero del Turismo con portafoglio  - In Viaggio
  ROMA - "Serve un ministero del turismo con portafoglio, che possa vendere l'Italia all'estero": così il presidente dell'Enit, Pierluigi Celli, ai giornalisti che, al Forum ANSA, gli chiedevano se fosse opportuno creare un ministero del Turismo unito a quello dei Beni Culturali. "Serve un ministero forte, anche perché il peso su Pil e occupazione può crescere molto: ora è dell'8,6% ma in Spagna è del 15%. Da noi il settore produce il 9, 7% di occupati, la Spagna arriva quasi all'11%. "Preferiamo un ministero che possa muoversi con agilità che fare un corpaccione unico in cui è difficile muoversi".  
