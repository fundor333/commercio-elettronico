#titolo Federutility,cittadini riflettano su consumo rubinetto - Acqua: Top News - Ambiente&Energia
  ROMA - I cittadini riflettano sul consumo consapevole dell'acqua del rubinetto. Questo il pensiero di Mauro D'Ascenzi, vicepresidente di Federutility, espresso nel corso della presentazione della campagna di promozione dell'acqua del rubinetto 'Sull'acqua la massima trasparenza' da parte di Coop e Federutility. 
''La sensibilita' dei cittadini verso l'ambiente e verso la qualita' dell'acqua e' cresciuta negli anni - aggiunge D'Ascenzi - Le aziende pubblicano da tempo i parametri di qualita' dell'acqua sulle proprie bollette e ormai quasi tutte hanno delle pagine web con i dati aggiornati''. 
Per il vicepresidente della Federazione delle aziende energetiche e idriche ''il valore aggiunto di questa iniziativa per la promozione dell'acqua di rubinetto e' far riflettere il cittadino nel momento esatto in cui pensa all'alimentazione, ovvero mentre fa la spesa. Del resto, il livello qualitativo dell'acqua italiana e' tra i piu' alti d'Europa nonostante le tariffe piu' basse. Non e' questione di fortuna, ma delle decine di migliaia di controlli quotidiani effettuati su tutta la rete''. D'Ascenzi mette in evidenza anche gli aspetti ambientali, ricordando come ''in Italia vengano prodotti 12 miliardi di litri di acque imbottigliate, che prevedono l'utilizzo di oltre  350 mila tonnellate di Pet, e l'emissione di quasi un milione di tonnellate di CO2''.  
