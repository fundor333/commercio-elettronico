#titolo 'Gunfighters' - Protagonisti
Il vicepresidente Usa Joe Biden, il sindaco di New York Michael Bloomberg, e la ex deputata democratica Gabbie Giffords: sono loro i tre 'Gunfighters', i 'combattenti delle armi' a cui è dedicata l'ultima copertina di Time. I tre sono in prima fila nella battaglia per l'approvazione di norme più severe e restrittive sul controllo di pistole e fucili. "Possono un miliardario (Bloomberg), un vicepresidente (Biden) e una sopravvissuta a una sparatoria (Giffords) fermare la violenza?", recita il sottotitolo della rivista. Per l'autore dell'articolo, Michael Scherer, le leggi che il Congresso americano passerà nei prossimi mesi o anni limitando l'accesso alle armi dipendono in gran parte dalla pressione pubblica che i diversi gruppi, tra cui i poliziotti, le vittime, i sacerdoti, i sindaci, le forze dell'ordine e gli insegnanti riusciranno ad mettere in campo.  
