#titolo Boldrini, una passeggiata per arrivare al Colle - Photostory Primopiano
FOTO DI ANDREA SOLERO 
 ROMA - Il giorno dopo la sua elezione allo scranno più alto di Montecitorio, Laura Boldrini sembra già voler dare il segno di un cambio di passo. 
 La presidente della Camera oggi ha scelto di salire al Quirinale, dove è stata ricevuta dal capo dello Stato dopo il presidente del Senato Pietro Grasso, facendo una passeggiata a piedi da Montecitorio al Colle. 
 Scorta al minimo, accompagnata solo dal segretario generale e dal capo del cerimoniale della Camera, durante la camminata la Boldrini si è fermata per qualche stretta di mano. "Che bella donna!", ha esclamato una signora dopo averle fatto gli auguri per il suo nuovo incarico. 
 All'arrivo a piazza del Quirinale la terza carica dello Stato è stata applaudita da alcuni cittadini dietro le transenne ai quali ha risposto con un cenno della mano. 
    
