#titolo Vita piu' lunga ma 1/3 vita donne non in salute - Stili di vita - Salute e Benessere
  ROMA - La vita media continua ad aumentare, tanto che l'Italia e' tra i paesi piu' longevi d'Europa. In un decennio gli italiani sono, infatti, diventati piu' longevi di circa 2 anni. Non solo: si stanno riducendo le differenze di genere.  
Le donne dunque 'perdono terreno' sul fronte dello storico vantaggio in termini di sopravvivenza e inoltre sono piu' svantaggiate per quanto riguarda la qualita' della vita: in media oltre un terzo della loro vita e' vissuto in condizioni non buone. E' la fotografia scattata dal rapporto Istat 'Bes 2013, il benessere equo e sostenibile in Italia'.  
Dai dati del rapporto emerge inoltre una doppia penalizzazione nel Mezzogiorno caratterizzato da una vita media piu' breve e un numero di anni minore vissuto senza limitazioni. Le donne che risiedono in quest'area a 65 anni possono contare ancora di vivere in salute mediamente 7,3 anni contro i 10,4 del Nord. 
Infine, all'aumentare dell'eta' le diseguaglianze nelle condizioni di salute si accentuano anche in relazione al livello d'istruzione. Chi ha un titolo di studio superiore al diploma in genere vive meglio di chi ha raggiunto solo la licenza della scuola media inferiore.  
