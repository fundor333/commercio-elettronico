#titolo Leoluca Orlando - Protagonisti
di Alfredo Pecoraro 
 PALERMO - L'Orlando furioso e' tornato. E come negli anni Ottanta e Novanta ha sparigliato le carte. Un big bang per coalizioni e partiti, big sponsor e 'problem solver'. Non per lui. ''L'avete capito che sono il sindaco?'', esordisce Leoluca Orlando (Idv) irrompendo nel suo comitato elettorale facendo il segno della vittoria con le dita mentre il suo staff esplode di gioia quando le proiezioni lo danno intorno al 47%, dato poi confermato dai primi seggi scrutinati. La forbice col secondo non lascia dubbi: 30% di scarto.    La conta delle schede, anche questa volta, va a rilento. Se si andasse al ballottaggio, sarebbe la prima volta in assoluto per Palermo. ''La mia storia e' chiara, non faro' mai accordi con i partiti che hanno governato con Raffaele Lombardo e con l'ex Cammarata'', risponde deciso forte di un vantaggio non da poco sugli avversari. ''Io non ho un collare al collo, attendo i risultati definitivi ma gia' possiamo dire che i palermitani hanno mandato nella discarica di Bellolampo la cattiva politica; Palermo finalmente e' libera'', incalza.    Come ai bei tempi, quando sfido' Andreotti all'interno della Dc o quando con la sua ''Primavera'' risveglio' una citta' dormiente riaprendo dopo 25 anni il teatro Massimo, parla gia' da vincitore. ''Questo grande successo dimostra che Palermo non e' morta, e' morta la pessima politica, i palermitani hanno detto basta agli equilibrisimi politici, alle cattive logiche, agli inciucisti''. E fa notare con orgoglio che ''la meta' degli elettori ha votato per me, a prescindere dai partiti, confermando che c'era voglia di liberarsi da lacci e laccioli''.    Attorno a Orlando ci sono molti dei collaboratori che lo affiancarono durante il periodo della 'Primavera', i compagni della 'Rete' che lo seguirono negli anni Novanta, fino al Duemila, ma anche pezzi di Sel, esponenti del Pd e della Cgil. Il primo sms di auguri glielo ha inviato Rita Borsellino, quello che l'ha commosso glielo ha trasmesso Nando Dalla Chiesa, suo ex compagno e amico nella Rete.    Ha quasi trent'anni di piu' dalla sua prima volta da sindaco (era il 1985), ma il piglio di Orlando e' quello degli anni d'oro: il linguaggio aggressivo, perentorio. ''Dico: giu' le mani dalla mia citta', mettero' Palermo in sicurezza rispetto alle scellerate politiche sociali del governo Monti e rispetto alle scellerate politiche del malaffare del governo Lombardo'''.    E' ''l'Orlando furioso'' d'un tempo, pronto al suo quarto mandato spalmato in 27 anni di storia politica. ''A Palermo i grillini hanno fallito, il voto dell'anti-politica e' andato a me, sono stato scelto perche' so amministrare e il Pd non ha capito e s'e' impiccato''. E la foto di Vasto? ''Io a Vasto c'ero e in quella foto non c'era Lombardo inquisito per mafia e sostenuto dal Pd''. A chi gli ricorda l'eta' angrafica, replica citando Pablo Picasso: ''Diceva che per diventare giovani, ma giovani veramente, ci vuole tempo'... Ecco io il tempo l'ho passato e posso ridiventare giovane''.  
