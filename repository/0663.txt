#titolo Nel 2014 una cometa sfiorerà Marte - Spazio & Astronomia - Scienza&Tecnica
  Se il 2013 è l'anno delle comete per la Terra , nell'ottobre 2014 una cometa 'sfiorerà' Marte. La cometa si chiama 2013 A1 Siding Spring e il 19 ottobre 2014 passerà a 300.000 chilometri da Marte (meno della di quanto dista la Luna dalla Terra) ma secondo la Nasa vi è una forte possibilità che potrebbe passare anche molto più vicino. 
Il programma Near-Earth Object del Jet Propulsion Laboratory (Jpl)della Nasa sta calcolando la traiettoria della cometa sin dalla sua scoperta, il 3 gennaio 2013 dall'osservatorio australiano Siding Spring. La Nasa non esclude ancora la possibilità di un impatto anche se la probabilità è bassa, una su 600, in ogni caso si continuerà  a monitorare la cometa per perfezionare i calcoli sulla sua orbita. 
La cometa arriva dalla nube di Oort, situata all'estrema periferia del Sistema Solare. Durante l'approccio a Marte si prevede che la luminosità dell'oggetto sia di magnitudine zero o anche più luminosa, quindi ben visibile dalle sonde che si trovano sul pianeta rosso e se vi fosse un uomo potrebbe vederla ad occhio nudo. 
Molto probabilmente sarà molto difficile vedere la cometa dalla Terra, ma la Nasa non esclude che possa diventare abbastanza brillante (magnitudine 8). Ciò significa che già a partire dal settembre 2014 potrebbe essere osservata con un piccolo telescopio e persino un buon binocolo mentre si avvicina a Marte. Tuttavia l'oggetto sarà visibile solo dall'emisfero australe della Terra.  
