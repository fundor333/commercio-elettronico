#titolo Andreas Renschler nuovo presidente ACEA Veicoli Commerciali - I Protagonisti - Motori
  ROMA - L'Associazione Europea dei Costruttori di Automobili (ACEA) ha nominato presidente della sezione Veicoli Commerciali per il 2013 Andreas Renschler membro del board di Daimler AG e responsabile della divisione Daimler Trucks. Renschler sostituisce Harrie Schippers, presidente di DAF, che ha presieduto il consiglio Veicoli Commerciali di ACEA durante lo scorso anno. 
Con la domanda di veicoli industriali proporzionale alla solidita' dell'economia, Renschler dovra' fronteggiare nel 2013 una situazione difficile, in quanto il settore continua ad essere particolarmente colpito dalla crisi economica. Nel corso dei primi 11 mesi del 2012 le vendite di veicoli industriali e commerciali sono diminuite del 11,4% rispetto all'anno precedente e - si legge in una nota dell'ACEA - la situazione non dovrebbe migliorare nel 2013. 
''E' imperativo - ha dichiarato Renschler - che in questo contesto e' indispensabile vengano adottate una politica industriale e un quadro normativo tali da permetterci di rimanere competitivi. In questi tempi difficili - ha ribadito il nuovo presidente di ACEA Veicoli Commerciali - i responsabili delle politiche di settore devono fare attenzione ai rischi reali che sono legati all'imposizione di oneri eccessivi con misure legislative costose e spesso incoerenti. Continueremo comunque ad operare in linea con le principali direttive dei programmi CARS 21 e 2020 CARS - ha concluso Renschler - e nel 2013 continuemo a spingere per una regolamentazione intelligente, piu' coordinate e a prova di competitivita'''. 
Renschler ha studiato ingegneria economica e si e' diplomato al Technical College Esslingen, conseguendo poi un MBA presso l' Universita' Eberhard-Karls di Tuebingen. E' membro del Consiglio di Amministrazione di Daimler AG dall'ottobre 2004 ed e' responsabile per la divisione Daimler Trucks. Ha iniziato la sua carriera a Daimler nel 1988 occupando crescenti posizioni in azienda. In precedenza e' stato executive vice president di Mercedes Car Group e responsabile della business unit Smart dal 1999 fino al 2004.  
