#titolo 'Cresta' da 300 mila euro, 2 denunciati - Valle D'Aosta
     (ANSA) - BREUIL-CERVINIA (AOSTA), 14 MAR - In sette anni,
secondo le indagini di carabinieri e guardia di finanza, si sono
appropriati di almeno 300.000 euro in contanti, prelevati dagli
extra pagati dei clienti. Due addetti alla reception, un uomo e
una donna sardi di 47 e 42 anni, dipendenti di un noto albergo
quattro stelle di Cervinia, sono stati denunciati per
appropriazione indebita. Le fiamme gialle hanno congelato tre
loro conti corrente, per un totale di 600.000 euro.
