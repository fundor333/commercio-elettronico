#titolo Volkswagen, Golf Blue Motion consumi record 3,2 litri/100 km - Prove  e Novit√† - Motori
  PARIGI - Volkswagen ha presentato al Salone di Parigi il prototipo di una delle automobili piu' parche nei consumi al mondo: la nuova Golf BlueMotion. Grazie al suo Turbodiesel 1.6 TDI di indita concezione, questa versione della recente serie Golf7 vanta infatti un consumo nel ciclo combinato di appena 3,2 litri/100 km, a fronte di emissioni di CO2 di soli 85 g/km. Quando sara' sul mercato dall'estate del 2013, Golf BlueMotion, che dispone di 110 Cv, assicurera' buone prestazioni (e' accreditata di una velocita' massima di i 202 km/h) dimostrandosi al tempo stesso una versatile cinque posti per tutta famiglia, sicura, confortevole e soprattutto adatta all'impiego quotidiano con i sui bassi costi di gestione. Il fatto che Volkswagen sia riuscita a ridurre i consumi della Golf BlueMotion di terza generazione (presentata nel 2009) di ulteriori 0,6 litri (-15%) e le emissioni di CO2 di altri 14 g/km, evidenzia un continuo progresso tecnologico tale da fare della Casa un indiscusso punto di riferimento. Con una capacita' del serbatoio di 50 l e un consumo nel ciclo combinato di 3,2 l/100 km, la nuova Golf puo' raggiungere un'autonomia teorica di ben 1.562 km. In teoria con una percorrenza annuale media di 15.000 km, chi guida questa versione della Golf7 potrebbe fare il pieno soltanto dieci volte in un anno. Le prerogative della Golf BlueMotion derivano dell'innovativa costruzione con materiali leggeri (riduzione del peso fino a 26 kg per il telaio, 37 kg a livello di struttura), dagli accorgimenti adottati a livello delle motorizzazioni e da altre soluzioni come pneumatici con resistenza al rotolamento ottimizzata, il cambio manuale a 5 marce con rapporti piu' lunghi oltre a modifiche aerodinamiche mirate (CxA -10%). Rispetto alle altre versioni della Golf, la BlueMotion presenta un telaio abbassato di 15 mm e uno spoiler sul tetto, oltre a deflettori laterali sul lunotto, alla calandra del radiatore chiusa esternamente, alle prese d'aria parzializzate, al sistema di raffreddamento ottimizzato, alle speciali protezioni sottoscocca ed agli speciali canali di raffreddamento dei freni. Per la Golf BlueMotion prototipo Volkswagen ha scelto il motore turbodiesel 1,6 litri a iniezione diretta della nuova serie EA288 che sviluppa, gia' a 1.500 giri e fino a 2.750 giri, 250 Nm di coppia massima. La riduzione dei consumi deriva dall'adozione di varie tecnologie, quali la riduzione dell'attrito interno, un innovativo sistema di gestione termica con fase di riscaldamento ridotta, il circuito di ricircolo dei gas di scarico (AGR), un sensore di pressione dei cilindri, una pompa dell'olio a due livelli, una pompa dell'acqua commutabile e un intercooler raffreddato ad acqua direttamente all'interno del condotto di aspirazione.  
