#titolo Porti: incontro per 'Fondazione Taranto Port International' - Porti e Logistica - Mare
  (ANSA) - TARANTO, 18 GEN - L'Autorita' portuale di Taranto ha ospitato la prima riunione propedeutica alla costituzione della  'Fondazione Taranto Port International'  (Tpi). All'ente senza scopo di lucro dovrebbero collaborare istituzioni, associazioni, universita', operatori portuali ed istituti di credito presenti sul territorio.  
 Alla riunione erano presenti oltre quaranta enti pubblici e privati, anche stranieri, che hanno espresso - e' detto in una nota dell'Ap - particolare apprezzamento per l'iniziativa, accogliendo favorevolmente la proposta di costitutzione.  
 Tra gli obiettivi principali della fondazione Tpi, anche la messa in rete della complessa comunita' portuale e logistica, il miglioramento delle risorse umane, la redazione di progetti e la partecipazione a bandi comunitari, l'offerta di servizi di alta specializzazione ai soci ed ai terzi, la fornitura di adeguato supporto per indirizzare le strategie di sviluppo settoriale. (ANSA).  
