#titolo Design: da tavolini a specchi, le novita' di Glas per Salone - Notiziario Design
     (ANSA) - MONZA, 07 MAR - Una collezione di tavoli bassi e
librerie totalmente in cristallo e due linee di specchi sono
alcune delle novita' che l'azienda di arredi in cristallo Glas
di Macherio (Monza) portera' al prossimo Salone del Mobile di
Milano, in programma ad aprile.    La prima 'new entry' e' la collezione 'Deep Sea', disegnata
da Nendo: una serie di tavolini e librerie in cristallo
trasparente extralight stratificato e termosaldato, che vede
anche gli elementi verticali e i ripiani realizzati nello stesso
materiale. Gli oggetti assicurano un effetto cromatico e un
gioco di riflessi grazie alle basi a specchio, agli elementi
posti a distanze sempre piu' ravvicinate e all'intensita' del
colore (dai toni grigi all'azzurro) che si fa sempre piu'
carica.    'Mirror Chair' e 'Mirror Stoor' e 'Vision' sono invece le
nuove linee di specchi. I primi due hanno una seduta integrata
(sedia per il primo, sgabello per il secondo), mentre la terza
e' una collezione di specchi quadrati, rettangolari e
ottagonali, impreziositi da cornici in cristallo extralight
argentato e lavorato con particolari sfaccettature. (ANSA).
