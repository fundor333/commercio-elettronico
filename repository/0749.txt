#titolo Con la crisi l'uomo onesto e creativo seduce piu'di spaccone - Stili di vita - Salute e Benessere
  Â Il Macho e' meno interessante con la crisi economica. La freccia di cupido ora scocca se lui e' 'biologicamente onesto', non nasconde i suoi limiti e fa di tutto per superarli magari con l'arte e la cultura. Piu' che il bello e lo spaccone, meglio mostrarsi onesto e creativo. E' infatti lo sforzo a superare l'handicap, inteso come tratto o caratteristica biologica piu' debole per la riproduzione, ad averla vinta agli occhi di lei.    ''La crisi attuale e' ancora troppo recente per osservarne gli effetti biologici ma e' dimostrato che in periodi difficili le strategie seduttive femminili si orientano verso vantaggi non riproduttivi e il fascino maschile aumenta in modo proporzionale agli sforzi che manifesta nel superare gli handicap'', spiega Emmanuele A.Jannini al congresso internazionale Gender and Science in corso all'universita' Sapienza di Roma, organizzato dalla Universita' di Roma Sapienza e dall'Universita' di Sassari, promosso dalla Fondazione internazionale Menarini. 
Precisa Andrea Lenzi, ordinario di endocrinologia e andrologia alla Sapienza di Roma: ''Lui propone, lei dispone: le scelte sessuali femminili si sono evolute in senso selettivo, seguendo un istinto cosiddetto zigotico, definizione risalente allo zigote, la cellula originata dalla fusione di spermatozoo ed ovulo. Tale periodo si divide in due fasi biologiche, la pre e la post riproduzione''. ''Nella fase pre-riproduttiva la donna si orienta verso caratteristiche maschili che diano un vantaggio diretto al concepimento e alla prole, quindi si lascia affascinare dal bello tipo George Clooney. Se la donna invece segue la fase post-riproduttiva, che non dipende solo da fattori ormonali e dall'eta' ma e' anche guidata da fattori economici, seleziona il partner con meno caratteristiche di forza e audacia riproduttiva verso un partner piu' fedele e protettivo'' precisa Jannini. 
In periodi difficili le donne preferiscono altri surplus, spiega Jannini: ''Vincono risorse e vantaggi economici ma, soprattutto, comportamenti di accudimento per la partner. L'istinto femminile si orienta verso risorse emotive, perfino poetiche, artistiche e culturali che, dal punto di vista strettamente darwiniano, sembrano inutili. Ma tali risorse, viste in prospettiva, si rivelano di grande supporto alla famiglia anche in termini di reddito''. (ANSA).  
