#titolo L’allarme dell’unicef, ''in mali bambini sempre piu' pericolo'' - ANSA per UNICEF
  Con le operazioni militari in corso in Mali, l'Unicef chiede ai comandanti di tutte le forze armate, i gruppi e le milizie di fare tutto il possibile per proteggere i bambini dalle conseguenze delle ostilità – ponendo fine al reclutamento e all'uso dei bambini nei loro ranghi e tenendoli fuori pericolo.  
 "I comandanti hanno l'obbligo di rilasciare immediatamente tutti i bambini di età inferiore ai 18 anni che sono attualmente associati ai propri gruppi armati perché diminuiscano al minimo i rischi a cui vengono esposti i bambini durante i combattimenti", ha detto Pernille Ironside, Specialista Unicef per la Protezione dell' Infanzia nelle Emergenze, da New York. 
 "Le Forze Armate del Mali e gli alleati devono fare tutto il possibile per evitare vittime civili, fra cui donne e bambini", ha aggiunto. 
 L'Unicef è seriamente preoccupato per i bambini coinvolti nei combattimenti. E’ davvero elevato il rischio di separazione dalle loro famiglie che può rendere i bambini più vulnerabili a molte forme di abuso, compresi il reclutamento, abusi sessuali, traffico di bambini e altre forme di violenza contro i minori.C'è anche il rischio che, in caso di gruppi armati in ritirata o in fuga, i bambini vengano abbandonati e diventino ancora più vulnerabile agli attacchi di vendetta.  
