#titolo Da Everest a Kilimanjaro, panorami in 3D su Street View - Terra e Poli - Scienza&Tecnica
  Esplorare in un click le vette piu' alte del mondo come il Kilimangiaro e l'Everest. Da oggi e' possibile grazie a Street View di Google Maps che mette a disposizione i panorami mozzafiato di quattro delle Seven Summits, le montagne piu' alte dei sette continenti. L'avventura inizia sul Monte Kilimanjaro in Tanzania, un vulcano spento noto come il Tetto d'Africa, da cui si puo' godere di una vista incredibile.  
Poi si passa ad esplorare la montagna piu' alta di tutta l'Europa, il Monte Elbrus in Russia, dove si possono ammirare le capanne costruite con barili di petrolio di epoca Sovietica: in queste costruzioni gli scalatori trovano rifugio quando il tempo diventa inclemente e rende difficoltoso il cammino. La vista si sposta poi sul Monte Aconcagua in Argentina, la vetta piu' alta negli emisferi occidentali e meridionali. Si puo' vedere come e' organizzato, tra le rocce di Plaza Argentina, un campo base e come si svolge la vita al suo interno: come gli scalatori mangiano, campeggiano e si preparano alla salita. Infine, ci si avventura nel campo base dell'Everest, dove le spedizioni si preparano per tentare di raggiungere la cima del mondo.  
Lungo la salita, l'altitudine crea numerose zone climatiche differenti: si passa dalle aree boschive a quello che sembra un tipico deserto lunare. Le immagini sono state scattate attraverso una fotocamera digitale montata su treppiedi con un obiettivo 'fisheye'; queste apparecchiature in genere vengono utilizzate per fotografare gli interni dei negozi attraverso il programma Business Photos.  
