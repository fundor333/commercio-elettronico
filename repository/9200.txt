#titolo Cipro: Barroso, incrollabile sostegno per riunificazione - Altre news - ANSA Europa
  BRUXELLES - Il presidente della Commissione europea, Jose' Manuel Barroso, ieri per telefono ha ribadito al neopresidente cipriota, Nikos Anastasiades, il suo ''incrollabile sostegno agli sforzi per arrivare ad una soluzione duratura per la  riunificazione di Cipro ''. Lo afferma Barroso in una nota diffusa a Bruxelles, il cui messaggio e' stato ripetuto oggi ai giornalisti dalla sua portavoce, Pia Ahrenkilde. 
 
''Il popolo cipriota - ha affermato Barroso - ha dato ad Anastasiades un mandato forte per attuare il suo programma di riforma e fare quanto necessario per assicurare la  sostenibilita' fiscale e finanziaria ''. Prima di augurare ''ogni successo per il suo mandato'', Barroso ha quindi assicurato il neopresidente cipriota ''che puo' contare sul continuo impegno della Commissione europea ad assistere Cipro nel superare le sfide che deve affrontare''.Â   
