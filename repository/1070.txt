#titolo Chelsea perde in casa con l'ultima classifica - Associate
Grande sorpresa nelle partite in Premier League. Nella prima giornata del nuovo anno tonfo del Chelsea, che ha perso 1-0 in casa contro il fanalino di coda del campionato, il Queens Park Rangers. Il gol-vittoria l'ha segnato al 33' della ripresa Wright-Phillips. Dopo questa sconfitta i Blues, che erano reduci da quattro vittorie consecutive, perdono il terzo posto della classifica a vantaggio del Tottenham, che ha vinto ieri 3-1 sul Reading. Nelle altre partite odierne vittoria del Liverpool: 3-0 al Sunderland grazie a una doppietta del solito Suarez, che sale così nella classifica marcatori a 15 gol, a una rete dal capocannoniere Van Persie (Manchester United). Nell'ultimo posticipo successo in rimonta dell'Everton, che fuori casa batte 2-1 il Newcastle: al gol iniziale dei padroni di casa di Cissé dopo due minuti hanno riposto Baines (43' pt) e Anichebe (15' st). In classifica l'Everton scavalca l'Arsenal. 
 Risultati (21/a giornata) :  
West Bromwich - Fulham 1-2  
Manchester City - Stoke City 3-0  
Swansea City - Aston Villa 2-2  
Tottenham - Reading 3-1  
West Ham - Norwich City 2-1  
Wigan - Manchester United 0-4  
Southampton - Arsenal 1-1  
Chelsea - Queens Park R. 0-1  
Liverpool - Sunderland 3-0  
Newcastle - Everton 1-2.  Classifica:   
Manchester United 52,  
Manchester City 45,  
Tottenham 39,  
Chelsea 38,  
Everton 36,  
Arsenal 34,  
West Bromwich Albion 33,  
Liverpool 31,  
Stoke City e Swansea City 29,  
West Ham 26,  
Norwich City 25,  
Fulham 24,  
Newcastle 20,  
Sunderland e Aston Villa 19,  
Wigan e Southampton 18,  
Reading e QPR 13.  
