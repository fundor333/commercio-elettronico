#titolo Autostrade: A4; operativita' ridotta a casello San Dona' - Autovie Venete
     (ANSA) - TRIESTE, 21 FEB - Il casello di San Dona' di Piave
lungo l'autostrada A4 Venezia-Trieste sara' operativo
parzialmente, dal 24 febbraio al 9 marzo prossimi, per la
chiusura delle rampe dello svincolo. 
   Saranno 15 giorni di operativita' ridotta al minimo - informa
la concessionaria Autovie Venete - per consentire lavori
necessari alla riqualificazione dello stesso svincolo e
l'adeguamento alla terza corsia della A4. Gli interventi
richiederanno la chiusura, dalle 22.00 del 24 febbraio alle
24.00 del 9 marzo, della rampa in entrata per i veicoli diretti
verso Venezia e delle rampe in uscita e in entrata per i veicoli
da e per Trieste.    Per permettere la posa di barriere new-jersey, dalle 22.00
alle 24.00 di domenica 24 febbraio sara' chiuso, in
corrispondenza delle rampe dello svincolo di San Dona', un trato
di 1,5 chilometri della corsia di marcia in direzione Venezia. 
   Tutti questi lavori rientrano nell'intervento di adeguamento
di tutta l'area dello svincolo di San Dona', gia' iniziato con
la costruzione del nuovo cavalcavia, per consentire
l'allargamento a terza corsia dell'autostrada. Nelle attivita'
saranno impegnate sei imprese e una sessantina di maestranze
oltre allo staff del Commissario e di Autovie. Tutti i percorsi
alternativi sono pubblicati sul sito
www.infotraffico.autovie.it. (ANSA).
