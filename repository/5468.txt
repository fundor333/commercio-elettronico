#titolo In tv arriva strizzacervelli Castellitto - Cinema
     (ANSA) - ROMA, 17 MAR - Uno studio, una poltrona e un divano,
due persone sedute. Lo spettatore diventa il terzo incomodo,
l'intruso che 'spia' segreti inconfessabili, ricordi, dolori
dell'anima, nevrosi. L'inquadratura stringe sul primo piano
dell'analista: e' Sergio Castellitto. L'attore torna in tv, 
protagonista della versione italiana della serie cult Hbo 'In
treatment' e che Sky Cinema ha affidato al regista Saverio
Costanzo.. La paziente del lunedi' e' Kasia Smutniak,  Valeria
Golino interpreta la moglie.
