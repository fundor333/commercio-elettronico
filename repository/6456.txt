#titolo Il Sole diventa 'rumoroso' - Spazio & Astronomia - Scienza&Tecnica
  Sole ''rompiscatole'' per i radioamatori: una nuova macchia solare che si è attivata nel fine settimana ha scatenato una piccola tempesta magnetica spingendo verso la Terra un flusso di onde corte che in alcuni casi ha disturbato le comunicazioni. Il disturbo è stato  segnalato online  da  alcuni radioamatori. 
Non si esclude che altri sciami simili possano essere in arrivo, considerando che il Sole sta attraversando la fase attiva del suo ciclo, nel quale periodi di quiete si alternano a periodi di attività intensa, come quello in corso. Si prevede infatti un progressivo intensificarsi di macchie ed eruzioni sulla sua superficie, che  entro il 2013 potrebbe portare al picco della sua attività . 
La nuova macchia solare che si è attivata si chiama AR1667 e le sue emissioni sono così abbondanti da coprire le voci delle trasmissioni radio a onde corte sulla Terra. Prodotte da eruzioni solari, le emissioni scagliano verso la Terra sciami di elettroni ad altissima velocità. La loro intensità è medio-alta ed è stata classificate al terzo posto in una scala che va da 1 a 5. Quando il flusso di elettroni viene scagliato via dal Sole, eccita il plasma e le onde radio nell'atmosfera solare. Nel momento in cui le onde radio viaggiano in direzione della Terra creano problemi le comunicazioni a onde corte, le piu' esposte a disturbi di questo tipo.  
