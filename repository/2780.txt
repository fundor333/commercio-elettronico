#titolo Acqua: autorita', in Italia bollette fra piu' basse d'Europa  - Acqua: Top News - Ambiente&Energia
  ROMA - In Italia il costo dell'acqua è, in media, fra i più bassi d'Europa, al di sotto di Spagna, Francia, Grecia, Germania, Gran Bretagna, Olanda e Ungheria. E' quanto emerso dalla Conferenza nazionale sulla regolazione dei servizi idrici organizzata dall'Autorità per l'energia. Secondo le stime, un metro cubo di acqua nel nostro Paese ha un costo medio di poco più di un euro, un valore più alto solo della Romania e molto più contenuto rispetto agli oltre 4 euro per metro cubo dei cittadini del Regno Unito, degli oltre tre euro di Francia, Grecia, Svizzera e Finlandia. I livelli di perdite legati alle problematiche delle infrastrutture, sono invece fra i più elevati d'Europa: oltre il 30% dell'acqua immessa in rete e non fatturata risulta disperso rispetto al 22% della Spagna, del 19% della Gran Bretagna, del 10% della Danimarca e del 7% della Germania.  
