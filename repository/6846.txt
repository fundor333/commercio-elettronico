#titolo Frane, ancora evacuazioni a Camaiore - Toscana
     (ANSA) - CAMAIORE, 17 MAR - Ancora frane e edifici evacuati nel
comune di Camaiore. Stamani a causa di uno smottamento di circa
100 metri su una collina che costeggia la via Proviciale, vigili
del fuoco e protezione civile hanno fatto evacuare un'abitazione
dove vive una famiglia di 4 persone, e quattro aziende per
almeno 48 ore, in via precauzionale a causa dell'allerta meteo
annunciata per le prossime ore. Restano fuori casa 30 persone
che hanno avuto le abitazioni minacciate da frane: 3 edifici
sono da demolire.
