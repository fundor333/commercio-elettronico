#titolo Carne cavallo: Rinaldi,marcatura 'made in' per ogni prodotto - Agroalimentare - ANSA Europa
     (ANSA) - BRUXELLES, 20 FEB - L'estensione del principio della
marcatura di origine 'Made In' per tutti i prodotti, e non solo
per quelli di importazione, sara' chiesto al Commissario europeo
per il Commercio, Karel De Gucht, dal capodelegazione Idv
Niccolo' Rinaldi in occasione della prossima audizione prevista
a marzo nella Commissione del Commercio Internazionale
dell'europarlamento.  ''La vicenda della carne di cavallo spacciata per manzo che in
queste ore sta interessando anche l'Italia - ha osservato
l'europarlamentare, che e' anche vicepresidente del gruppo Alde 
- ci spinge a richiedere che il principio della marcatura di
origine venga esteso anche per distinguere la provenienza dei
prodotti all'interno dell'Unione europea. Cio' sempre al fine di
tutelare la trasparenza dei prodotti e la sicurezza dei
consumatori in Europa''. (ANSA).
