#titolo Terremoto Abruzzo:Rivellini relatore rapporto Corte Conti Ue - Altre news - ANSA Europa
     (ANSA) - BRUXELLES, 28 FEB - Sara' l'europarlamentare Enzo
Rivellini (Ppe/Mezzogiorno di Fuoco) il relatore sul dossier che
la Corte dei Conti Europea ha assegnato al Parlamento in cui si
muovono diverse critiche ai costi, alle pertinenze, alle spese e
ad eventuali abusi e sprechi sul terremoto 2009 in Abruzzo. Lo
ha reso noto lo stesso Rivellini.    ''Andrò a fondo nella mia missione istituzionale con due
obiettivi principali'', ha detto l'eurodeputato. Innanzitutto,
''capire se ci sono stati sprechi ed abusi e denunciare il tutto
affinché vengano puniti i responsabili di eventuali nefandezze
ai danni delle popolazioni colpite da tragici eventi naturali. E
poi ''capire quali possano essere le modifiche da apportare alle
regole del fondo europeo di solidarietà ed in particolare alle
misure provvisorie di alloggio che l'Ue mette a disposizione
delle popolazioni che hanno subito catastrofi naturali. Ciò
affinché le procedure siano più semplici, più veloci ed esenti
da eventuali episodi di malcostume''.(ANSA).
