#titolo Nuovo assetto discount tra Dico-Coop e Tuo-Despar  - Distribuzione - Terra&Gusto
  - Al via un nuovo assetto delle rispettive reti di vendita dei discount Dico-Coop e gruppo Tuo-Despar. Entro marzo le 7 cooperative di consumo che gestiscono il marchio Dico cederanno la rete dei 342 discount al gruppo Tuo, storico operatore nella distribuzione laziale con 54 punti vendita, da cui acquisiranno contestualmente i supermercati a insegna Despar e Ingrande presenti principalmente a Roma e nel Lazio. 
Si tratta di un'importante scelta di sviluppo per due realtà aderenti a 'Centrale Italiana', la maggiore centrale di acquisto nazionale che, con questa operazione, puntano a concentrarsi su formati distributivi più coerenti con i rispettivi core business e per rispondere a precise strategie aziendali.  
L'operazione di sviluppo rafforzerà la presenza di Coop nella capitale e consentirà al gruppo Tuo di dare ulteriore slancio nazionale alla rete di discount.  
