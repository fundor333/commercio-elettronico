#titolo Made In: eurodeputati a presidenza Ue, trovare compromesso - Economia e lavoro - ANSA Europa
  BRUXELLES - La nuova presidenza di turno irlandese dell'Ue deve ''rimettere in moto'' la procedura per trovare un compromesso sulla  direttiva sul 'Made In' . E' quanto chiedono in una lettera inviata al primo ministro irlandese, Enda Kenny, gli eurodeputati Cristiana  Muscardini , Gianluca  Susta  e Niccolò  Rinaldi . 
   
 Dopo il voto del Parlamento europeo del 17 gennaio, con cui Strasburgo ha condannato l'intenzione della Commissione di ritirare la proposta di direttiva, i tre eurodeputati italiani chiedono di  trovare una soluzione  per ''dare finalmente ai cittadini e alle imprese europee quegli stessi diritti che gia' da tempo esercitano'', ad esempio, i cittadini cinesi, statunitensi, brasiliani e canadesi. 
   
 ''Un mercato e' libero e corretto quando vi sono regole condivise anche nella stessa  Organizzazione mondiale del commercio  all'interno della quale non possono coesistere paesi con piu' diritti di altri'', ha commentato la Muscardini. 
   
    
