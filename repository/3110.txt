#titolo Il Nobel per la chimica alle ricerche sulle  'antenne' delle cellule - Biotech - Scienza&Tecnica
  Il Nobel per la chimica 2012 è stato assegnato alle ricerche condotte da Robert J. Lefkowitz e Brian K. Kobilka sui sensori (recettori)  che si trovano sulla superficie delle cellule e che le aiutano ad adattarsi all'ambiente esterno. 
In particolare i due ricercatori hanno ricostruito la mappa completa dei recettori delle proteine G, che aiutano le cellule a reagire a stimoli importanti come la luce, gli odori, i sapori, e a sostanze che regolano l'umore, come la serotonina, e ad altre come adrenalina e dopamina. 
Sia Robert Lefkowitz che Brian Kobilka sono cittadini americani, vivono e lavorano negli Stati Uniti. 
Lefkowitz, 69 anni, è nato nel 1943 a New York e attualmente insegna nella Duke University; KobilKa, 57 anni, è nato nel 1955 a Little Falls e insegna fisiologia cellulare nell'università di Stanford.  
