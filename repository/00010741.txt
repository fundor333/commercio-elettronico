#titolo Acqua: Italia 'butta' ogni anno quantita' lago d'Iseo - Acqua: Top News - Ambiente&Energia
     (ANSA) - ROMA, 29 AGO - L'Italia 'butta' ogni anno la stessa
quantita' d'acqua contenuta nel lago d'Iseo, e lo fa soprattutto
gettando via il cibo. Lo ha detto Andrea Segre', preside della
facolta' di Agraria dell'universita' Bologna, intervenuto a
Stoccolma alla Settimana mondiale dell'acqua.    Segre', che e' anche presidente di Last minute market
(spin-off dell'universita') promotrice della campagna 'Un anno
contro lo spreco' di cui e' partner anche Federutility (sia
sull'acqua che sull'energia) nel ricordare la risoluzione votata
a gennaio a Strasburgo che impegna l'Ue a dichiarare 2014 anno
contro lo spreco e a dimezzarli al 2025, ha detto che ''La prima
azione da compiere e' capire quanta e come si puo' risparmiare
l'acqua, per esempio, attraverso degli indicatori come
l'impronta idrica''. 
   ''Quando si butta via del cibo si getta anche l'acqua della
filiera produttiva'' e secondo l'esperto si deve allora parlare
di ''dieta sostenibile, riducendo l'alimentazione di origine
animale; di riduzione dei consumi; di produzioni locali'', dal
momento che la risorsa idrica e' ''limitata e soprattutto
locale''.    Oggi parte un appello su National Geographic per invitare i
consumatori e i decisori politici a prendere consapevolezza del
momento difficile. Infine il 29 settembre a Trieste verra'
lanciata la Carta per amministratori a spreco zero, grazie alla
quale i sindaci potranno anticipare le azioni di cui si parla
nella risoluzione Ue. (ANSA).
