#titolo Spesa sanitaria, sostenibilità ed equità - Dossier - Scienza&Tecnica
  ''La costante crescita dei costi e la crisi globale della finanza hanno fatto sì che l'attenzione dei Governi si focalizzasse sul controllo delle spese sanitarie'': parte da questo dato acquisito l'analisi presentata nella lettura magistrale in occasione dell'apertura dell'anno accademico della Scuola Superiore Sant'Anna di Pisa, tenuta da Adelsteinn Brown, direttore dell'Institute for Healt Policy, Management and Evaluation dell'Università di Toronto. 
E' dunque necessario, secondo l'esperto, misurare e gestire le prestazioni sanitarie per garantire sostenibilita' ed equita'. Come? ''Eliminando i programmi e riducendo le coperture, allocando sui pazienti i costi di management e creando rapporti più stretti tra qualità e costi'', rileva Brown. 
Secondo l'esperto i primi due approcci intaccheranno, in maniera verosimile, l'impegno dei sistemi sanitari al perseguimento dell'equità. ''E non è immaginabile - rileva - che forniscano una soluzione sostenibile al crescere dei costi. Anche se il terzo approccio, ovvero creare rapporti più stretti fra sanità e costi, potrebbe rivelarsi il modo più sostenibile per valorizzare i sistemi sanitari, non è ancora chiaro se sarà in grado di promuovere l'equità, nè tantomeno se consentirà di mantenere le attuali garanzie di copertura.  
L'estensione degli strumenti manageriali usati per sostenere il rafforzare della relazione tra qualità e costi, la definizione degli standard, rapporti pubblici e continui miglioramenti qualitativi, l'incremento nell'utilizzo dei relativi risultati nei processi decisionali: tutte queste voci potrebbero fornire i mezzi per il perseguimento di una più marcata equità e per un impegno sostenibile per la copertura universale dei costi''.  
