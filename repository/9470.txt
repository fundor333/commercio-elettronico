#titolo Marissa Mayer - Protagonisti
NEW YORK - Marissa Mayer, l'amministratore delegato di Yahoo! ha partorito. Lo annuncia il marito, Zachary Bogue, su Twitter. ''La mamma e il bimbo'', e' un maschio, ''stanno bene, non potremmo essere piu' contenti''.    Mayer e' approdata alla guida di Yahoo! in luglio, dopo 13 anni trascorsi a Google. E ha subito cercato di imprimere una svolta al motore di ricerca facendo rimuovere dall'home page del sito per i dipendenti l'andamento del titolo in Borsa, per mettere in evidenza che quello di cui devono occuparsi e' la creazione di servizi migliori per il Web e non la finanza. Mayer ha chiesto di approvare personalmente tutte le assunzioni a Yahoo!, una pratica usata in Google, societa' da cui proviene. E in molti si attendono che con Mayer alla guida, Yahoo! effettuera' acquisizioni di start-up con programmatori di talento o prodotti nascenti. Mayer non ha ancora presentato ufficialmente il piano di rilancio per Yahoo!.  
