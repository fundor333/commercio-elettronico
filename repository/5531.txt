#titolo EUREGIO: SIGLATO ACCORDO PER VALORIZZARE IL TERMALISMO - Qualit√° Alto Adige
 
     (ANSA) - BOLZANO, 28 FEB - Gli assessori Richard Theiner,
Bernhard Tilg e Ugo Rossi hanno siglato un protocollo d'intesa
per la collaborazione transfrontaliera volta a valorizzare le
cure termali in Alto Adige, in Tirolo ed in Trentino. La sigla
e' avvenuta a Comano Terme (Tn), dove si e' svolta la 1a
giornata di studio sul termalismo organizzata dall'Euregio.
   Tirolo del Nord, Alto Adige e Trentino, le tre regioni che
compongono il Gect (Gruppo europeo di cooperazione
transfrontaliera) hanno una lunga e consolidata tradizione nel
campo delle cure termali: gia' a partire dal medioevo, infatti,
si hanno testimonianze di attivita' legate al termalismo nelle
zone alpine. L'accordo siglato oggi, prevede progetti comuni in
ambito comunicativo, una campagna informativa indirizzata ai
medici e iniziative di sensibilizzazione circa i positivi
effetti sull'organismo delle cure termali per valorizzare questo
comparto. E' previsto altresi' il sostegno a progetti speciali
legati al termalismo e l'organizzazione di incontri e convegni.
Come sottolinea l'assessore provinciale alla sanita' Richard
Theiner, accanto all'attenzione verso la salute e il benessere
psicofisico delle persone, uno degli obiettivi perseguiti con il
convegno e l'accordo sottoscritto vi sono i risvolti economici
legati alle potenzialita' del comparto termale per lo sviluppo
dell'offerta turistica e territoriale. In quest'ottica si
intende avviare azioni sinegiche per incentivare le cure termali
nelle realta' territoriali dell'Euregio; si intende verificare
la possibilita' dei cittadini di fare ricorso alle cure termali
oltre i confini in uno dei bagni termali a scelta. A tal
riguardo Alceste Saltuari, professore dell'Universita' di
Trento, ha illustrato le differenze legislative fra Austria e
Italia che dovrebbero essere eliminate nell'ambito di
un'armonizzazione normativa. Come sottolinea Birgit Oberkofler,
Segretaria generale del Gect, l'intenzione e' anche quella di
dare vita a iniziative concrete di collaborazione per
approfondire da un lato le conoscenze sugli usi terapici delle
acque in materia di prevenzione e riabilitazione ed anche con
iniziative per la formazione del personale.
Un altro aspetto sono le azioni congiunte in ambito
pubblicitario per il marketing di pacchetti termali abbinati ad
offerte ad hoc. In questa prospettiva si pone l'intenzione di
dar vita ad un progetto complessivo di comunicazione su vari
media, da Internet con una pagina web congiunta a azioni mirate
di mailing, all'invito di flyer e alla concretizzazione di
ulteriori misure di marketing.
  Un target di rilievo delle campagna informative saranno i
medici per porre in risalto il contributo delle cure termali ai
sensi della prevenzione e del trattamento di patologie.
Un primo segno in questa direzione e' stato dato con la 1a
giornata di studio dedicata dall'Euregio al termalismo
nell'ambito della quale dieci aziende termali delle tre realta'
territoriali hanno presentato le peculiarita' curative delle
proprie acque e relative applicazioni terapeutiche. Erano
presenti le Therme di Merano, quelle tirolesi Bad Haering e Bad
Umhausen, nonche' quelle trentine Comano Terme, Terme di Levico
e Vetriolo, Terme Dolomia, Terme di Peio, Terme di Rabbi, Terme
di Roncegno e Terme Val Rendena.
Un'altra iniziativa, come e' stato concordato, sara'
l'organizzazione di una giornata di studio annuale per
approfondire le tematiche legate al termalismo, convegno che si
terra' di volta in volta a rotazione in una delle tre realta'
territoriali dell'Euregio.  Infine, moderata dal direttore dei
quotidiani Il Trentino e Alto Adige, Alberto Faustini, si tenuta
una tavola rotonda dal titolo ''Prospettive del termalismo nel
contesto dell'Eureoregione''.
(ANSA).
           

 
