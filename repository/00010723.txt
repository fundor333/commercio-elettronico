#titolo Neve sul Vesuvio, frana su binari a Cava - Campania
     (ANSA) - NAPOLI, 15 MAR - Neve sul Vesuvio e disagi in tutta
la Campania per l'ondata di freddo e le forti precipitazioni
delle ultime ore. La linea ferroviaria locale che collega
Nocera, Cava de' Tirreni, Vietri sul Mare e Salerno, e' bloccata
in entrambe le direzioni nel tratto Vietri-Cava a causa di una
frana. A Castellammare di Stabia, in via Ripuaria, un autocarro
e' sprofondato per un metro nel sottosuolo a causa di una
voragine che si e' aperta nel fondo stradale. Nessun ferito.
