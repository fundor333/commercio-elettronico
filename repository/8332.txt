#titolo Nicole Minetti - Protagonisti
Nicole Minetti, l'ex igienista dentale divenuta consigliera regionale della Lombardia, è indagata per peculato nell'inchiesta della procura di Milano sulle spese dei consiglieri regionali lombardi con i soldi pubblici. A suo carico ci sono anche consumazioni da circa 800 euro all'hotel Principe di Savoia. 
 Ammontano a diverse migliaia di euro le spese sostenute da Minetti. Secondo le indagini la consigliera, già imputata nel processo Ruby, avrebbe usato i soldi pubblici per prendere taxi molte volte e pagare cene in ristoranti di lusso di Milano. Inoltre, stando all'inchiesta, Minetti malgrado avesse già a disposizione un Ipad in dotazione ai consiglieri regionali, ne avrebbe acquistato un altro da 750 euro. Tra le spese anche "400 euro" per "sei coperti" al ristorante 'Giannino', e 16 euro per acquistare il libro 'Mignottocrazia' di Paolo Guzzanti.  
