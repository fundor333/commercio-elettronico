#titolo Sclerosi: fino al 10/3 sms solidale,Gardenie per festa donna - Associazioni - Salute e Benessere
     (ANSA) - ROMA, 4 MAR - Sostenere la ricerca sulla sclerosi
multipla (Sm) regalando Gardenie per la festa della donna o,
fino al 10 marzo, con l'sms solidale 45509. Non solo: grazie al
contributo degli italiani che hanno scelto di sostenere l'Aism
(associazione italiana sclerosi miltipla) con la sua Fondazione
(Fism) attraverso il 5 per 1000 anche quest'anno l'Associazione
mettera' a disposizione della ricerca 3 milioni di euro. Su
www.aism.it il regolamento e i moduli per la richiesta di
finanziamento. 
   Per la festa della donna, da venerdi' 8 a domenica 10 marzo,
l'AISM sara' in 3.000 piazze italiane con la Gardenia. ''Un evento - scrive l'Aism - che ha il profumo di un fiore e un
messaggio di speranza voluto dalle donne per le donne: insieme
per vincere la sclerosi multipla''. I fondi raccolti
contribuiranno a potenziare lo studio della causa della
malattia, la ricerca di cure risolutive e a migliorare la
qualita' della vita dei oltre 65.000 malati. Ogni anno vengono
diagnosticati 2000 nuovi casi: uno ogni 4 ore. Di questi 1.200
persone sono donne che vengono colpite dalla malattia con un
rapporto di 3 a 1 rispetto agli uomini. Testimonial della
campagna, Paola Perego.
