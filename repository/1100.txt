#titolo A Citta' del Capo vuvuzela di 35 metri  - Mondiali Sudafrica
  (ANSA) - JOHANNESBURG - Misura 35 metri di lunghezza e 5,5 metri di diametro. E' la vuvuzela più grande del mondo ed è stata montata su un ponte nei pressi del lungomare di Città del Capo.    E' una vuvuzela autentica e non un semplice elemento decorativo: dall'inizio dei Mondiali entra in azione almeno tre volte al giorno ma il suono che emette è talmente assordante che le autorità sono state costrette a far inserire una specie di telone per limitare il rumore.     
Come riporta la stampa locale, gli automobilisti diventavano letteralmente  pazzi quando la vuvuzela gigante si metteva a suonare: non solo non sentivano più i clacson delle altre auto  rischiavano di provocare incidenti lasciando il volante per portarsi le mani alle orecchie.    Diventate uno dei simboli di questo Mondiale, le vuvuzela potrebbero ora invadere gli stadi di mezzo mondo e c'é già chi corre ai ripari. In Nuova Zelanda sono state vietate in occasione della prossima Coppa del mondo di rugby mentre in Perù è già scattato il bando in vista dell'inizio del prossimo campionato.  
