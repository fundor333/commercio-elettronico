#titolo Porti: Savona, prefetto visita piattaforma Maersk Vado - Porti e Logistica - Mare
  (ANSA) SAVONA, 21 FEB -  Una delegazione portuale ha accompagnato il Prefetto di Savona, Gerardina Basilicata, in una visita ai bacini portuali di Savona e Vado Ligure. Insieme al comandante della Capitaneria di Porto Enrico Moretti e al presidente dell'Autorita' Portuale Gian Luigi Miazza, il Prefetto ha visitato il cantiere dove e' in corso la realizzazione della piattaforma multipurpose APM Terminals a Vado Ligure.     Gli ingegneri della societa' Grandi Lavori Fincosit hanno illustrato le fasi della costruzione del terminal che durera' quattro anni mentre il presidente Miazza ha integrato le informazioni riguardo alle opere viarie dedicate e a quelle retro portuali. La delegazione ha poi visitato il bacino portuale di Savona, con tappa ai silos della Colacem e quindi al Palacrociere, il terminal passeggeri della Costa Crociere.          Ospite a bordo della Costa Magica il prefetto di Savona e' stata accolta dal Comandante Orazio D'Aita e dal Flag Relation Director di Costa Crociere, Enrico Ribatto. La visita si e' poi conclusa nella sede della Culp e al Museo della Compagnia Portuale, alla presenza del console Oriano Alcetti. (ANSA)  
