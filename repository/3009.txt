#titolo Porti: Taranto, consegnati lavori della vasca di colmata - Porti e Logistica - Mare
  (ANSA) - TARANTO, 26 FEB - Consegnati i lavori di costruzione della vasca di colmata destinata ad accogliere i materiali del dragaggio che sara' eseguito nel porto di Taranto per l'adeguamento dei fondali del 'IV Sporgente' alle esigenze dei nuovi traffici marittimi previsti. Con la consegna di questi lavori, compresi nel piu' ampio progetto di 'Piastra Portuale di Taranto', e' stato dato avvio anche alle opere marittime, mentre sono in corso gia' da alcune settimane le attivita' per lo sgombero e il recupero delle aree 'ex Squadra di Rialzo' destinate ad accogliere l'infrastruttura 'Piattaforma Logistica'. (ANSA).  
