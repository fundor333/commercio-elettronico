#titolo Fenomeno Violetta, raddoppiano le sale  - Spettacolo
Fenomeno Violetta anche al cinema: dopo il sold-out dei primi biglietti in sole due settimane, a grande richiesta Disney aumenta il numero di copie distribuite e così saranno oltre 200 le sale che ospiteranno l'evento previsto per il 18 e 19 maggio, quando sarà possibile partecipare a spettacolari attività all'insegna della musica e del mondo di Violetta, nonché assistere all'anteprima del primo episodio della seconda stagione in arrivo il prossimo giugno su Disney Channel. "Violetta è la star dei giovanissimi - dichiara Daniel Frigo, presidente e amministratore Delegato di The Walt Disney Company Italia -. Fenomeno nato dall'omonima serie tv su Disney Channel, Violetta spopola ora tra i teen, dominando le classifiche di libri, musica, e prodotti di consumo. Il clamoroso sold-out dei biglietti per il weekend-evento non è che l'ultima evidenza della sua esplosiva popolarità". Per assicurarsi la partecipazione all'evento, basta acquistare il biglietto alle casse dei cinema e sui loro siti on line. La lista dei cinema aderenti all'iniziativa è consultabile al link : http://violetta-evento.disney.it. In attesa dell'evento tutte le fan possono seguire gli aggiornamenti su Twitter, utilizzando l'hashtag ufficiale #ViolettaLevento, sulla Facebook fanpage e sul sito dedicato.  
