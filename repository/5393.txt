#titolo Nautica: i premi Pelagos per la cultura del mare - Nautica e Sport - Mare
  (ANSA) - ROMA, 23 FEB - I vincitori della IV Edizione del   "Sea Heritage Best Communication Campaign Award" , il premio per la comunicazione ideato dall'associazione MAR e organizzato in partnership con Big Blu per le quattro categorie in concorso:    
 Categoria: Architetture della Natura e dell'Uomo Un viaggio nei Parchi marini della Sardegna e della Corsica - Parco Naturale Regionale di Portoconte. Menzione speciale: Cittadini del Porto-Genoa Port Center     
 Categoria: Arte, Storia, Cultura e Turismo Perdipiave-Phil Fresh s.n.c. Menzione speciale: Rotte del Mediterraneo-New Line spa Video and Multimedia Division      
 Categoria: Ricerca Scientifica e Innovazione Tecnologica Primo Classificato: I delfini di Taras-Jonian Dolphin Conservation. Menzione speciale: Design, tecnologie, sostenibilità-Istituto Europeo di Design.    Nella stessa categoria, è stata assegnata una borsa di studio per la frequentazione di un master del valore di 8.000 euro, offerta dall'Istituto Europeo del Design (IED), alla tesi di laurea: "L'efficienza del commercio internazionale marittimo nel rispetto dell'ambiente marino"  
 Categoria: Energie Rinnovabili e Sviluppo Sostenibile Menzione speciale: La spiaggia ricorda-Gruppo Roncaglia 
 "I premi attribuiti con il Sea Heritage Best Communication Campaign Award hanno particolare importanza per la divulgazione scientifica, la comunicazione e la cultura del mare - ha commentato il presidente di MAR, Massimo Castellano -. Voglio ricordare la borsa di studio andata a un giovane neolaureato per la sua interessantissima tesi di laurea: "L'efficienza del commercio internazionale marittimo nel rispetto dell'ambiente marino"».     
 La giuria ha attribuito una menzione speciale al lavoro svolto dalla Guardia Costiera per "l'alta professionalità nella gestione della comunicazione degli scenari di crisi e per la capacità divulgativa sui temi della sicurezza e della cultura del mare". Il Sea Heritage Best Communication Campaign Award  è un riconoscimento internazionale che offre una panoramica su quanto di meglio la ricerca scientifica, la produzione culturale e artistica, l'architettura, la comunicazione professionale e la promozione territoriale e turistica legate al Patrimonio Marittimo hanno proposto nel corso del 2012.  
