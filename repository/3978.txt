#titolo Passeggiata con racchette da neve agli anelli di Les Combes - Â ITINERARI
  (ANSA) - AOSTA, 9 MAR - Sulle orme delle passeggiate preferite da Giovanni Paolo II e Benedetto XVI, che nella zona  hanno trascorso le vacanze estive, e' possibile passeggiare con le racchette da neve, approfittando delle belle giornate di sole e godere di suggestivi panorami. 
Ritrovo: al parcheggio antistante la frazione Les Combes di Introd. Difficolta': escursionistica. Descrizione: i diversi itinerari si sviluppano a monte del villaggio di Les Combes (1.333 m) nel comune di Introd. Da qui ci si inoltra nei boschi di abeti e rossi e larici utilizzando la fitta rete di sentieri e strade poderali che uniscono la succitata frazione ai diversi alpeggi della zona. 
Particolarmente suggestivo per il panorama che si puo' godere una volta arrivati e' il sentiero che conduce alla Creux de bouque, dove e' installata una croce votiva dedicata a Papa Giovanni Paolo II. 
Itinerario tratto dal depliant 'Vivere la Valle. Andare, fare e scoprire in Valle d'Aosta', pubblicato sul sito della Regione autonoma Valle d'Aosta 'www.lovevda.it'. (ANSA).  
