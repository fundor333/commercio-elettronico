#titolo Aeroporto Torino: da uso carta a snack, ecco decalogo green - Speciali ed Eventi - Ambiente&Energia
  TORINO - Il programma di miglioramento energetico della Sagat e' stato redatto dall'Energy Manager ed approvato dal management SAGAT, ma nel percorso di certificazione del sistema e' stato coinvolta tutta l'organizzazione della societa'. 
Ai dipendenti sono stati rivolti alcuni consigli pratici ''per utilizzare in modo piu' consapevole gli strumenti di lavoro e gli impianti disponibili negli uffici''. Le raccomandazioni vanno dall'uso della carta e della cancelleria all'utilizzo di illuminazione e climatizzazione, di computer, stampanti e fotocopiatrici. Tra i consigli anche l'invito ai comportamenti piu' virtuosi nella scelta dei mezzi di trasporto, ma anche di bevande e snack, optando per quelli ''che limitano al massimo la produzione di rifiuti'', per finire con le raccomandazioni ad evitare sprechi d'acqua e a segnalare sempre sprechi e perdite. 
Inoltre e' stata svolta la formazione specifica relativamente al sistema di gestione che ha coinvolto i responsabili dei vari settori aziendali e gli addetti dell'area tecnica. Nel 2013 SAGAT avviera' una campagna di comunicazione interna sul sistema di gestione dell'energia con l'obiettivo di far diventare i dipendenti protagonisti del processo di cambiamento ''green'' che l'azienda ha intrapreso. 
La politica energetica di SAGAT definisce gli obiettivi del sistema di gestione che si possono riassumere in otto punti: 1)ridurre i consumi attraverso interventi sui sistemi di produzione, distribuzione ed utilizzo finale; 2)incentivare l'uso di fonti rinnovabili; 3) monitorare, misurare e analizzare periodicamente le proprie prestazioni energetiche; 4) raggiungere gli obiettivi di efficacia ed efficienza analizzando i risultati ottenuti al fine di individuare ed intervenire sulle potenziali aree di miglioramento; 5) assicurare le risorse finanziarie ed umane per il raggiungimento degli obiettivi; 6) assicurare lo scambio delle informazioni all'interno ed all'esterno; 7) promuovere lo sviluppo di una cultura interna orientata al risparmio e al corretto utilizzo dell'energia; 8) diventare un punto di riferimento per lo sviluppo di programmi di innovazione e sperimentazione sul tema energetico sia nel settore aeroportuale sia nel territorio di appartenenza.  
