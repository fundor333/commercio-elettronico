#titolo Michelin, nuovo Pilot Sport Cup 2 'calza' la SLS AMG - Componentistica - Motori
  ROMA - Michelin calza la nuova SLS AMG Coupe' Black Series esposta al Salone di Ginevra. I pneumatici Pilot Sport Cup 2 rispondono infatti in pieno alle caratteristiche sportive della purosangue premium della casa della Stella. La nuova gamma esprime il concetto del 'Michelin Total Performance' ed e' coerente con le richieste della casa automobilistica. Michelin Pilot Sport Cup 2 - precisa il costruttore di pneumatici - e' l'unico pneumatico che ha ottenuto l'omologazione tecnica di Mercedes-AMG per la nuova SLS AMG Coupe' Black Series, per la quale e' contraddistinto da una marcatura specifica.     In sinergia con l'auto, gli pneumatici consentono di beneficiare di una precisione di guida costante, sia all'inizio della sessione in circuito, quindi con pneumatici piu' freddi, sia alla fine con pneumatici piu' caldi; di sfruttare tutta la sportivita' del motore e del telaio, consentendo agilita' e tempi di risposta molto rapidi; di massimizzare l'aderenza, per ridurre i tempi sul giro; di ottenere un'elevata resistenza al riscaldamento e di conseguenza prestazioni elevate e costanti a ogni giro; aderenza, equilibrio e stabilita' sul bagnato per una guida sicura, anche con condizioni meteo avverse. Le prestazioni fornite sono il risultato di un progetto di co-sviluppo che ha coinvolto le equipes del Centro Tecnologico Michelin e gli ingegneri della Casa di Stoccarda. 
La mescola di gomma del battistrada del nuovo pneumatico e' prodotta con gli stessi impianti utilizzati per gli pneumatici da competizione e utilizza la tecnologia Bi-Mescola, che consiste nell'impiegare due mescole di gomma differenti tra la parte interna e la parte esterna del battistrada. La gomma utilizzata nella parte esterna e' costituita da un elastomero con elevata massa molecolare, la cui durezza e' stata appositamente studiata per ottenere un'eccezionale aderenza sull'asciutto, in fase di appoggio in curva, in particolare nelle curve strette. La gomma utilizzata nella parte interna e' costituita invece da un elastomero piu' rigido, che consente un'elevata guidabilita' e precisione di guida.      Un processo specifico nella fabbricazione degli stampi combinato con il know-how di Michelin ha sviluppato una tecnologia denominata MICHELIN Velvet Technology. Questa tecnologia ha reso possibile la creazione di un contrasto su alcune zone del fianco esterno, attraverso una micro-geometria che assorbe la luce e permette di modulare il contrasto ottico e creare una sfumatura di nero che ricorda il velluto.  
