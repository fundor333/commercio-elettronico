#titolo Crisi: Angelilli (Pdl), stop a conformismo sul rigore - La voce degli Eurodeputati - ANSA Europa
     (ANSA) - STRASBURGO, 7 FEB - I Paesi membri dell'Ue devono
impegnarsi ''per tagliare gli sprechi e razionalizzazione la
spesa'', ma e' giunto il momento di ''orientare le risorse
disponibili e le strategie politiche su misure di rilancio
dell'economia''. E' quanto ha affermato la vicepresidente del
Parlamento europeo, Roberta Angelilli, riferendo di aver
espresso il proprio voto negativo a una relazione approvata oggi
da Strasburgo sull'analisi annuale della crescita. 
   ''Visto che si trattava di un documento che traccia le linee
politiche del semestre europeo, sarebbe stato auspicabile
approvare un documento orientato piu' sulle azioni per la
crescita e l'occupazione anziche' puntare sulle politiche di
rigore'', ha sottolineato la Angelilli. Nella relazione
occorreva dunque ''evidenziare e richiedere un maggior impegno
verso le Pmi, l'accesso al credito, le strategie per contrastare
la disoccupazione giovanile e il miglior utilizzo dei fondi
comunitari''. (ANSA)
           
