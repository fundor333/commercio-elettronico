#titolo Joaquin Rodriguez - Protagonisti
Joaquin Rodriguez con i punti conquistati oggi vincendo il Giro di Lombardia diventa il n.1 del ranking Uci superando Bradley Wiggins. L'iberico è adesso primo della classifica Pro Tour con 692 punti, mentre il britannico, che non ha corso il Lombardia, è secondo con 601. Primo degli italiani Vincenzo Nibali, quarto con 400 punti. Rodriguez sul traguardo di Lecco ha preceduto il connazionale Samuel Sanchez e il colombiano Rigoberto Uran. E' la prima volta che uno spagnolo vince il Lombardia.  
