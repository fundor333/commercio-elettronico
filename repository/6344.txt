#titolo RC Auto: Mazzoni, ora tutelare automobilisti del Mezzogiorno - Consumi e consumatori - ANSA Europa
     (ANSA) - BRUXELLES, 22 FEB - Una ''discussione urgente'' alla
commissione petizioni dell'Europarlamento per affrontare il
problema delle polizze rc auto italiane, in modo da tutelare gli
automobilisti del Mezzogiorno. E' quanto annuncia la presidente
della stessa commissione europarlamentare Emilia Mazzoni,
secondo cui ''le conclusioni dell'Antitrust certificano una
violazione della normativa in materia di tutela del consumatore
e di concorrenza sul mercato, confermando purtroppo quello che
oltre 90mila cittadini italiani hanno denunciato alla
Commissione Petizioni'' dell'Aula di Strasburgo. A Bruxelles
questo rapporto era atteso, per questo, ha sottolineato
l'eurodeputata Pdl, ''programmero' una discussione urgente in
commissione perche' finalmente gli automobilisti del Mezzogiorno
siano tutelati''.(ANSA).
