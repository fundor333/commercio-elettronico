#titolo Elezioni: Ingroia aderisce a 'principi' dell'Unicef  - ANSA per UNICEF
Antonio Ingroia , leader candidato premier di " Rivoluzione civile " aderisce a " #vota per i bambini- Diritti in Parlamento " promosso dall' Unicef  in occasione delle elezioni politiche. Ingroia - riferisce un comunicato - ha incontrato a Roma una delegazione dell' Unicef Italia , guidata dal  Direttore generale Davide Usai , e con la firma del documento si è impegnato a dare priorità all'infanzia nella prossima agenda di governo. 
 "La salvaguardia dei minori è un dovere che deve essere garantito con ogni sforzo e con ogni misura - ha detto Ingroia - eppure troppo spesso leggiamo notizie brutali che ci sconvolgono. La tutela dei minori rappresenta un punto qualificante del nostro programma incentrato sul rispetto dei diritti fondamentali dell'individuo. Gli attuali strumenti normativi non assicurano la loro piena tutela, per questo in Parlamento ci impegneremo per adeguare la nostra legislazione a quella delle democrazie più avanzate sul piano della protezione contro gli abusi, dell'istruzione e del contrasto alla povertà. 
 Particolare rilevanza ha il tema del riconoscimento della cittadinanza per i figli di immigrati nati in Italia, una legge di civiltà che intendiamo introdurre - ha concluso Ingroia - per contrastare ogni forma di discriminazione e per garantire la giustizia sociale". 
 "Ringraziamo  Antonio Ingroia  per questo significativo gesto e rinnoviamo l'appello agli altri leader candidati premier a sottoscrivere il documento, che è rivolto a chi avrà in mano il futuro dell'Italia" ha poi commentato il  Presidente dell'Unicef Italia Giacomo Guerrera .  L' Unicef  - sottolinea la nota - monitorerà annualmente il rispetto dell'impegno sottoscritto. 
 Fra le proposte dell' Unicef  ritenute prioritarie per un politica per l'infanzia, la lotta alla povertà, la qualità della scuola, un ambiente sano in cui crescere, l'ascolto e la partecipazione.  
