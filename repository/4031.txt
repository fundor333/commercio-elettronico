#titolo Truffa vini e liquori, denunciato - Piemonte
     (ANSA) - ALBA (CUNEO), 13 MAR - Un pregiudicato di Asti,
fingendosi agente di commercio, ha truffato un negoziante di
Santo Stefano Belbo acquistando vini e liquori per 6 mila euro. L'uomo, 30 anni, ex commerciante d'auto ora disoccupato, ha
pagato con un assegno estinto e quindi privo di copertura. Si
tratta - osservano i Carabinieri di Alba che lo hanno denunciato
- di una tecnica molto diffusa. Il truffatore ha a suo carico
diversi precedenti penali specifici per reati contro il
patrimonio.
