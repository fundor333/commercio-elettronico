#titolo Italia 150: era sulla presa di Roma il primo film italiano - Italia 150
di Ettore Zocaro 
 ''Noi credevamo'' , il film risorgimentale di  Mario Martone , passato in concorso a Venezia, ha riscosso il successo del pubblico,  riuscendo a farsi largo anche nella top ten dei piu' visti a dispetto dell'esigua distribuzione. Ma forse non tutti ricordano che il  cinema italiano e' nato, nel 1904, proprio con una pellicola che rievocava un episodio culminante della nostra formazione  nazionale,  ''La presa di Roma''  di  Filoteo Alberini . Archetipo dei tanti film sul Risorgimento che sarebbero venuti dopo fino ad  oggi, in tutto piu' di cento. 
 Negli anni del ''muto'', in particolare, il Risorgimento e' stato uno degli argomenti principali. Un primo film su Garibaldi e'  del 1907, prodotto dalla Cines, seguito subito dopo da altri dedicati allo stesso argomento. Prima produzione di un certo impegno,  nel 1911, con  ''La fucilazione di Ugo Bassi e del garibaldino Giovanni Livraghi'' . Esaltazione di due fra i molti eroi distinti  nella disperata difesa della Citta' Eterna. Intanto a Torino, da parte della Ambrosio, viene varato  ''I Mille''  di  Mario Caserini ,  regista che sa dare, in un'epoca in cui il cinema e' ancora infantile, un'impostazione spettacolare. La tematica risorgimentale e'  presente ne  ''La campana della morte''  su  Rosolino Pilo , il patriota siciliano che si batte' nella sua terra contro i Borboni ancor  prima dell'arrivo di Garibaldi.  Enrico e Giovanni Cairoli  sono invece gli eroi di  ''Roma  o morte''  che rievoca l'episodio sfortunato  di Mentana, realizzato quasi contemporaneamente a un altro film d'ambiente romano  ''Ciceruacchio''  di  Emilio Ghione .  Ma titoli ce  ne sono tanti, da  ''La battaglia di Palestro''  a  ''Confalonieri, il martire dell'indipendenza''  , da  ''Brescia, leonessa d'Italia'' ,  a  ''Imperial, regio capestro'' ,  ''La  spigolatrice di Sapri'' ,  ''I martiri della giovane Italia'' ,  ''Romanticismo'',  ricavato dal  dramma di  Rovetta ,  'Il dottor Antonio' , dal romanzo dell'esule mazziniano  Ruffini .  
 Nonostante sia arrivato dopo il teatro e dopo la musica (nel 1895, quando il risorgimento era gia' in gran parte risolto) il  cinema, insomma, si e' dato subito molto da fare. La crisi della produzione, verso gli anni '20, ha alquanto ridotto i programmi, ma  nel dopoguerra il tema e' tornato imperioso con  ''La cavalcata degli eroi''  di  Carmine Gallone ,  ''L'eroe dei due mondi''  con  Rina  de Liguoro  nei panni di  Anita ,  ''Dalle cinque giornate di Milano alla breccia di Porta Pia''  di  Silvio Laurenti Rosa ,  ''I  martiri  d'Italia'' . 
 Il tutto precede di poco l'avvento del sonoro quando al giovane ed emergente  Alessandro Blasetti  viene affidato  ''1860'' ,  realizzato quasi interamente fuori dai teatri di posa, sui luoghi stessi delle gesta garibaldine in Sicilia. Sara' un'opera  fondamentale che spiana la strada, negli anni '30 e '40 ai film di  Mario Mattoli  (La damigella di Vard),  Carlo  Campogalliani  (La  notte delle beffe),  Flavio Calzavara  (La contessa Castiglione),  Leo Menardi  (Luisa Sanfelice), ' 'Teresa Confalonieri''  con  Marta  Abba  che alla Mostra di Venezia vinse il premio per la migliore attrice, per arrivare, infine, a  ''Un garibaldino al convento''  di   Vittorio De Sica , romantica vicenda di un seguace dell'Eroe dei due Mondi ferito in combattimento. Nel secondo dopoguerra la  tematica resta costante, anzi, grazie ad alcune opere d'autore, si rafforza.  Mario Costa  gira  ''Cavalcata di  eroi'' ,  Gian Paolo  Callegari ''Eran trecento''  Guido Frignone ''Il Conte di Sant'Elmo'' ,  Goffredo Alessandrini ''Camice rosse''  con  Anna Magnani  che  ripropone Anita secondo il suo stile,  Carlo Ludovico Bragaglia ''Il segreto delle tre punte'' ,  Clemente Fracassi  con una nuova  edizione di  ''Romanticismo'' ,  Carmine  Gallone  che omaggia biograficamente  Giuseppe Verdi  in quanto compositore sommo dei nostri  ideali unitari,  Piero Nelli   racconta magistralmente ne  ''La pattuglia sperduta''  le vicende dei sodati piemontesi nella fatal  Novara,  Pietro Germi  che, attingendo a un romanzo di  Riccardo Bacchelli , ne  ''Il brigante di Tacca del Lupo'' , si concentra sui  contasti fra italiani del Nord e Italiani del Sud al tempo delle lotte antiborboniche. Su tutti si erge  ''Senso''  di  Luchino  Visconti , sontuosa pellicola ispirata ad un racconto di  Boito , che fa leva su un episodio della terza guerra di indipendenza, cosi'  come fa leva sulla quarta guerra, quella del '14-18 -  Mario Monicelli  con  ''La grande  guerra' . Per la cronaca e'  ''Viva l'Italia''   di  Roberto Rossellini  il nostro lavoro risorgimentale piu' ammirevole che percorre la strada della spedizione dei Mille: Quarto,  Marsala, Calatafimi, Palermo, Napoli, Volturno, fino a Teano, viaggio sviluppato come un canto rapsodico. Il massimo di una  cosciente e lucida passione che raggiunge un culmine artistico non piu' superabile. Ma non e' detto, saranno ancora altri film in  gioco: i film antipapalini di  Luigi Magni  (Nel nome del Papa Re), il violento  ''Bronte''  di  Florestano Vancini  che svela i lati  oscuri di un Risorgimento discusso, e  ''Le cinque giornate di Milano''  di  Carlo Lizzani . Chiusa, quest'ultimo, di un ciclo destinato  ora a riaprirsi con i progetti legati alla ricorrenza dei 150 anni.   
