#titolo Siria: Hrw, regime fa strage con cluster - Mondo
     (ANSA) - ROMA, 16 MAR - Il regime di Bashar al Assad ha
colpito con bombe a grappolo - bandite dai trattati
internazionali - almeno 119 localita' in Siria, in gran parte
aree residenziali, utilizzando almeno 156 di questi ordigni
letali e facendo strage tra la popolazione. Lo denuncia Human
Rights Watch. "La Siria ha aumentato l'uso delle munizioni a
frammentazione, e i civili pagano il prezzo con le proprie
vite", afferma un responsabile di Hrw, Steve Goose, nel rapporto
pubblicato sul sito dell'Ong. (ANSA).
