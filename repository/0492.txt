#titolo Crisi: Cipro; Pittella,lezione Grecia non ha insegnato nulla - Altre news - ANSA Europa
     (ANSA) - BRUXELLES, 18 MAR - ''Cipro non merita di essere
strangolata con i piani 'di salvataggio'. fino alla crisi dei
mercati finanziari era un paese prospero, oggi i suoi abitanti e
la sua piccola economia sono nel panico grazie ai diktat della
Troika''. Lo ha detto il vice presidente vicario del Parlamento
europeo, Gianni Pittella.    ''Evidentemente la lezione greca e portoghese e l'ondata di
anti-europeismo e populismo delle ultime elezioni non sono
servite ai governi di Eurolandia, anzi siamo di fronte a un
escalation di assurde misure rigoriste che colpiscono le
categorie piu' deboli, l'Europa deve essere per i cittadini la
soluzione, non il problema - ha aggiunto Pittella - l'Ue
intervenga con piani di sostegno allo sviluppo e agli
investimenti, non addirittura con espropri forzosi sui piccoli
correntisti fatti  per garantire i bilanci e la restituzione dei
debiti alle banche,  oppure non ci sara' futuro per questa
Unione''. (ANSA).
