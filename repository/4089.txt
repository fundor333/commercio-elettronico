#titolo Blatter: Africa puo' essere orgogliosa - Mondiali Sudafrica
  (ANSA) - JOHANNESBURG - Il presidente della Fifa Joseph Blatter ha detto che l'Africa può andare orgogliosa dei Mondiali che ha ospitato e che il Sudafrica, il paese organizzatore, ha motivo di esserlo "ancora di piu". In una conferenza stampa tenuta dopo l'ultima riunione del Loc, il comitato organizzatore della manifestazione, Blatter ha avuto parole di elogio per tutti.  
"Anche il calcio africano può essere fiero, così come possono esserlo il suo presidente Issa Hayatou, il presidente del comitato organizzatore Irvin Khoza e il suo direttore Danny Jordaan - ha affermato - hanno tutti fatto un lavoro ottimo".  
"Non siamo ancora alla fine ma sono un presidente soddisfatto, lunedì saprò dirvi di più, una volta conclusi gli incontri n. 63 (la finalina di sabato per il terzo e il quarto posto) e n. 64 (la finalissima di domenica) e quando il trofeo sarà stato consegnato al nuovo campione del mondo", ha aggiunto.  
