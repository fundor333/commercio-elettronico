#titolo 75% ospedali a rischio crollo da terremoto - Sanit√† - Salute e Benessere
  NAPOLI - Da luoghi di cura a potenziali trappole mortali. Con il crollo della palazzina alla Riviera di Chiaia a Napoli, per fortuna senza vittime, torna d'attualita' la sicurezza statica degli edifici ospedalieri. O per meglio dire la non sicurezza. 
Stando infatti a una denuncia del Sindacato medici italiani (Smi) che cita l'ultima inchiesta parlamentare sull'efficienza del servizio sanitario nazionale, da un'indagine a campione su 200 ospedali e' emerso che, in caso di scossa di terremoto, il 75% addirittura si sbriciolerebbe.  
A Napoli il piu' esposto a questo rischio e' lo storico ospedale Annunziata.       
''E' un fatto gravissimo - dicono il presidente nazionale e il segretario organizzativo regionale dello Smi, Giuseppe Del Barone e Mario Iovane - L'ospedale dovrebbe essere il luogo piu' sicuro, dovrebbe garantire il massimo della tranquillita' ai pazienti e ai professionisti che vi operano. E invece ci troviamo ancora di fronte a situazioni di profondo degrado che addirittura mettono a rischio la vita delle persone. Non si possono non avere negli occhi le immagini strazianti di quanto successo a L'Aquila, la storia dovrebbe insegnare''.  
