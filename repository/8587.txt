#titolo Ambiente: tornano i delfini vicino costa golfo Trieste  - Ambiente e Pesca - Mare
  (ANSA) - TRIESTE, 21 GEN - Non si sono fatti aspettare i delfini nel 2013, tornando già in questi giorni a popolare le acque vicino la costa del Golfo di Trieste. Durante le uscite di monitoraggio delle acque, i ricercatori dell'Arpa Friuli Venezia Giulia hanno avvistato un gruppo di una ventina di delfini tursiopi (Tursiops truncatus) tra Grado e Porto Buso. Si tratta del secondo avvistamento dall'inizio dell'anno.  
 I delfini hanno giocato un po' tra le onde della prua della barca per poi ritornare a dedicarsi alla ricerca di cibo. La segnalazione e le foto scattate dai ricercatori dell'Arpa sono state inviate alla Amp di Miramare e, grazie alla collaborazione con istituti di ricerca sloveni e al confronto con le foto dell'altro avvistamento avvenuto nei giorni precedenti, è risultato che uno degli individui potrebbe essere stato presente in entrambi gli avvistamenti. (ANSA).  
