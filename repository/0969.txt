#titolo Gas da scisti, in Usa batte il nucleare - Energie Tradizionali - Ambiente&Energia
  ROMA - Il settore del gas naturale americano negli ultimi anni riscuote un grande successo, sotto la spinta di tecniche innovative di perforazione e grazie in particolare ai cosiddetti gas di scisto, gli 'shale gas'.     Con queste nuove forniture il mercato americano e' cresciuto a dismisura, tanto che lo shale gas copre ormai circa il 20% della produzione statunitense di gas e la stampa americana registra che da qualche mese a questa parte, le grandi utilities americane stanno iniziando a spegnere i reattori nucleari e a programmare una graduale sostituzione con le molto piu' economiche centrali a gas. Dal 2010, infatti, la produzione elettrica da nucleare avrebbe perso 3 punti percentuali, pari a 29 miliardi di chilowattora.     Se cosi' si 'spegne' il nucleare, si accende pero' il segnale d'allarme per un incremento delle emissioni e per altre forme di impatto sull'ambiente e le risorse. A preoccupare e' un incremento dell'industria petrolifera da un lato e gli effetti delle perdite di gas dai pozzi nei giacimenti shale, che minaccerebbero l'equilibrio climatico. Il mercato del gas di scisto  negli Stati Uniti pero', ormai caratterizzato da un surplus di produzione e da prezzi bassi, ha deciso di combattere l'eccesso di offertadando il via a una penetrazione in Asia e in Europa. 
E l'Ue ha gia' dimostrato di voler fare buona accoglienza a questa opportunita' anche per ridurre la dipendenza dalla Russia, che in materia di gas fa da sempre la part del leone. 
Mentre alcune navi gasiere stanno gia' facendo la spola con l'Europa, la Commissione europea pensa gia' ad azioni e misure di sostegno per quei Paesi che stanno sperimentando o si stanno rivolgendo verso la produzione di gas da scisti come Polonia, Germania, Austria, Svezia, Olanda e Regno Unito.  
