#titolo Tirrenia: entro 29/1 manifestazioni interesse rotte Sardegna - Crociere e Traghetti - Mare
  (ANSA) - CAGLIARI, 18 GEN - C'e' tempo fino al 29 gennaio per le manifestazioni di interesse per il 10% della capacita' di trasporto sui collegamenti  Genova-Olbia  e  Civitavecchia-Olbia  di  Tirrenia-Cin . 
 Un anno fa, il 28 gennaio 2012, la Compagnia Italiana di Navigazione ha pubblicato sul proprio sito web il Prospetto Informativo per la cessione del 10% della capacita' di trasporto misto passeggeri e merci sulle due rotte estive. 
 La capacita' offerta da Cin - spiega una nota della compagnia - per ciascuna delle due rotte, e' articolata in due lotti per i pacchetti passeggeri+auto e passeggeri+auto+cabina e in un lotto unico per il trasporto merci. Il Prospetto Informativo, disponibile sul sito web della societa', illustra la procedura di cessione e le modalita' di partecipazione, che e' consentita a tutti gli operatori residenti in Italia o all'estero, in forma singola o congiunta, che presentano requisiti minimi di fatturato. La manifestazione di interesse per la partecipazione alla procedura di selezione dell'aggiudicatario della capacita' offerta puo' essere effettuata presentando documentazione minima e non impegnativa (copia di Bilanci, certificazione CCIAA e dichiarazioni) entro il 29/1/2013. A seguire saranno inviate, ai soli soggetti che avranno manifestato l'interesse alla partecipazione, le informazioni sul prezzo dei lotti per la predisposizione delle offerte vere e proprie. La selezione degli aggiudicatari si concludera' entro l'8/3/2013. (ANSA).  
