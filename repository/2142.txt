#titolo Potocnik (Ue), pronti cofinanziare impianti riciclo rifiuti - Istituzioni e UE - Ambiente&Energia
  BRUXELLES - In Italia ''saremo piu' che felici di cofinanziare impianti per il riciclo''. Questo il messaggio lanciato oggi a Bruxelles dal commissario Ue all'Ambiente, Janez Potocnik, in occasione della pubblicazione del Libro verde per promuovere il recupero, il riuso e il riciclo dei rifiuti plastici in Europa. 
Potocnik, che ieri e' stato informato brevemente dal ministro italiano dell'Ambiente, Corrado Clini, ''sugli ultimi sviluppi anche connessi alla gestione dei rifiuti a Roma'', ha sottolineato come anche nel Sud Italia ci siano esperienze locali di successo nel campo del riciclo dei rifiuti. 
''E' veramente una questione di organizzazione e volonta' - ha spiegato Potocnik - e si lega anche ai finanziamenti: per questo faccio appello ad un chiaro uso dei fondi strutturali e di coesione, specialmente perche' in futuro questi fondi saranno concessi in linea con la gerarchia dei rifiuti''. ''Non ci saranno piu' soldi - ha concluso il commissario Ue all'ambiente - per le discariche, ma saremo piu' che felici di cofinanziare strutture per il riciclo, che aiuteranno ad andare nella direzione che stiamo promuovendo oggi''.  
