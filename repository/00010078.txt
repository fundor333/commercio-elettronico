#titolo Spagna, al via bagno di folla - Mondiali Sudafrica
     (ANSA) - MADRID, 12 LUG - L'autobus scoperto della Spagna
campione del mondo si e' immerso nella marea umana tinta di
rosso del centro di Madrid. In citta', le strade del percorso che realizzera' l'autobus
sono state prese d'assalto e ricoperte dai colori rosso e oro
della rojigualda, la bandiera nazionale. La televisione statale
parla di piu' di un milione di persone in attesa nel centro di
Madrid e nella spianata di Principe Pio, dove verso le 21.00
dovrebbe arrivare l'autobus delle furie rosse.
