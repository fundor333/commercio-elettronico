#titolo Thomas Felbermair nuovo direttore commerciale Lamborghini - I Protagonisti - Motori
  ROMA - Thomas Felbermair e' il nuovo direttore commerciale di Automobili Lamborghini. Lo ha annunciato l'Azienda di Sant'Agata Bolognese che precisa anche che Felbermair entrera' a far parte del comitato direttivo presieduto da Stephan Winkelmann, presidente e amministratore delegato di Automobili Lamborghini. Felbermair, 47 anni, assumera' ufficialmente la carica di direttore commerciale dal prossimo 1 maggio. 
Laureato in ingegneria, Felbermair vanta una lunga esperienza nel settore automotive. In passato ha ricoperto varie cariche in ambito commerciale, con un particolare focus sulle attivita' di motor sport. Attualmente ricopre l'incarico di direttore vendite per il mercato tedesco in Audi AG. Felbermair subentra a Fintan Knight, che lascia Lamborghini e il Gruppo Volkswagen.  
