#titolo Toyota torna al profitto in Europa. Non accadeva dal 2007 - Industria e Mercato - Motori
  GINEVRA - Nell'anno fiscale 2012-2013, in scadenza il prossimo 31 marzo, Toyota si prepara a tornare al profitto in Europa per la prima volta dal 2007. Lo ha detto in occasione del salone di Ginevra il presidente di Toyota Europa Didier Leroy che ha precisato di essere ''certo'' che la societa' ''continuera' ad essere in utile durante l'anno fiscale 2013'', grazie ai nuovi modelli e alla crescente popolarita' delle vetture ibride in Europa. L'ibrido in particolare quest'anno, secondo Leroy, contera' in Europa per almento il 17% delle vendite Toyota, in rialzo rispetto al 13% del 2012.      Leroy ha detto che Toyota e' favorita dalla debolezza dello yen ma che questo fattore non e' parte di una strategia a lungo termine della casa automobilistica nipponica. ''Non vogliamo costruire il nostro modello di business sulla situazione valutaria'', ha detto il numero uno di Toyota Europa.  
