#titolo Minetti: mai reclutato ragazze, premier mio mito  - Associate
ROMA  - "Io non reclutavo ragazze, tantomeno facevo sesso col Presidente Silvio Berlusconi o con qualcun altro. Sono una donna normale, ho un fidanzato e una laurea con 110 e lode". E' quanto afferma al Giornale, Nicole Minetti spiegando che il premier è il suo "mito" e di averlo conosciuto al San Raffaele dove lei studiava. "Gli ho spiegato - racconta - che mi sarei butatta volentieri in politica. Mi ha dato, lì sul momento, il numero di Arcore e io non mi sono fatta scappare l'occasione". Delle feste nella residenza del premier, Minetti dice che "erano serate divertenti e non scene a luci rosse" mentre su Ruby afferma: "L'ho vista un paio di volte, mi ha detto di avere 24 anni". Minetti assicura inoltre che non si dimetterà perché "sarebbe un'ammissione di colpevolezza" mentre riguardo alle frasi pronunciate contro Berlusconi e raccolte da alcune intercettazioni ribadisce: "Il mio è uno sfogo".  
