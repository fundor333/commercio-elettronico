#titolo Roma, primarie M5S martedi' e mercoledi' - Lazio
     (ANSA) - ROMA, 16 MAR - Si terra' martedi' e mercoledi' il voto
on line per scegliere il candidato sindaco di Roma di M5S. La
consultazione, piu' volte posticipata, vedra' in lizza 13
contendenti. Si votera' anche per scegliere 48 nomi per la lista
elettorale dei consiglieri comunali: in corsa 56 candidati, tra
cui gli stessi aspiranti sindaci. La votazione si svolgera'
sulla piattaforma del blog di Beppe Grillo dalle 10 alle 20 di
entrambi i giorni. Al voto i circa 5 mila iscritti romani al
blog al 31/12/2012.
