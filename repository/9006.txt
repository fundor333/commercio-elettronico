#titolo Con i workshop 'Acca', Saie 2012 e' anche formazione - Speciali ed Eventi - Ambiente&Energia
  Bologna - Saie e' anche formazione, grazie ai workshop organizzati da 'Acca', azienda leader in Italia nella realizzazione di software per l'edilizia. 'Acca', infatti, sara' presente con un'agguerrita squadra di esperti del settore al padiglione 23 per tutta la durata del salone: l'iniziativa si chiama 'Riqualifichiamo l'Italia' e prevede un sistema integrato fatto di eventi live e portali web dove trovare e scambiare le informazioni piu' preziose. 
   I workshop riguarderanno in particolare quattro ambiti: sismica, energia, sicurezza e agevolazioni per interventi di ristrutturazione. A tenerli gli esperti di 'Acca', mentre ai partecipanti alla fine sara' consegnato un attestato. In programma l'insegnamento di software creati ad hoc per la gestione e la contabilita' dei propri progetti, aggiornati alle ultime normative del settore. A fianco dei workshop, 'Acca' ha preparato anche gli incontri 'Ted', veloci interventi con supporti multimediali per discutere delle nuove prospettive della professione, tra Imu, conto energia, certificazione acustica, quote di rinnovabili obbligatorie, ponti termici e le agevolazioni per interventi di ristrutturazione.   
