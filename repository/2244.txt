#titolo Germania, -2,9% mercato auto 2012, -16,4% a dicembre - Industria e Mercato - Motori
  ROMA - Il mercato tedesco dell'auto ha chiuso il 2012 con vendite in calo del 2,9% su base annua a 3,08 milioni di unita', scendendo al livello piu' basso degli ultimi due anni. Lo rende noto l'autorita' federale dei trasporti (Kba). La contrazione e' stata decisamente piu' accentuata a dicembre, mese in cui le auto immatricolate in Germania si sono fermate a 204.330 unita', il 16,4% in meno rispetto al dicembre 2011. 
A pesare sul consuntivo dell'anno appena trascorso e' l'andamento del mercato nel secondo semestre. Dopo i primi sei mesi in cui si era registrato un +0,7%, infatti, ''le vendite hanno iniziato a crollare sempre di piu''', spiega l'associazione tedesca che riunisce gli importatori di auto (Vdik). 
Nel 2013 la domanda di nuove auto ''dipendera' in misura maggiore da una gestione efficace della crisi del debito in Europa'', afferma il presidente di Vdik, Volker Lange. ''Se ci riusciremo, e se la fiducia dei consumatori si riflettera' anche sull'acquisto di automobili, allora anche nel 2013 le immatricolazioni potranno superare i tre milioni''.  
