#titolo Ad Atella in funzione linea per testate Maserati e Cherokee - Industria e Mercato - Motori
  ATELLA (POTENZA) - E' in funzione da oggi nello stabilimento di Atella (Potenza) della Cmd, una nuova linea di lavorazione robotizzata che produrra' 128 mila testate all'anno, per cinque anni, per i nuovi motori diesel destinati alle Maserati ''Ghibli'' e ''Quattroporte'' e al modello Jeep Grand Cherokee. 
La nuova linea e' intitolata a Bruno Negri, cofondatore della Cmd, ha richiesto un investimento iniziale di poco meno di nove milioni di euro e operera' senza interruzioni per 24 ore. 
La Cmd di Atella, nata dopo il terremoto del 1980, ha circa 140 dipendenti e un fatturato di oltre 20 milioni di euro (il 12 per cento e' destinato a ricerca e sviluppo). La linea robotizzata appena entrata in funzione, che arriva dalla tedesca SW, e' composta da cinque centri di lavoro ''ad altissima precisione meccanica'', un'isola di lavaggio e due isole di montaggio. Trenta addetti controllano le operazioni della macchina.     Le 128 mila testate prodotte ogni anno saranno trasportate in Emilia-Romagna e in Piemonte da dove negli stabilimenti di Cento (Ferrara) e Grugliasco (Torino) usciranno le Maserati Ghibli e Quattroporte; altre saranno trasportate negli Stati Uniti, dove viene fabbricata la Grand Cherokee della Chrysler.  
