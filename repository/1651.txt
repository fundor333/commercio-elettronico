#titolo GIOCO AZZARDO: CTCU PREMIA BARISTA OBBIETTRICE - Qualit√° Alto Adige
 
     (ANSA) - BOLZANO, 15 MAR - In occasione della giornata
mondiale dei consumatori che si celebra il 15 marzo di ogni
anno, il Ctcu assegna il premio del consumatore ''Ok d'Oro''. Da
una lista di 104 candidati il Comitato Direttivo del CTCU ha
scelto la vincitrice del premio di quest'anno, la quale con il
suo operato critico ed impegnato nel proprio ruolo di operatore
commerciale, potra' essere di esempio per altri esercizi, dando
manforte ad un ''sano'' comportamento consumeristico.
   In tempi in cui molte famiglie incontrano notevoli problemi
finanziari a causa del gioco d'azzardo, quando non vi erano
ancora divieti per il posizionamento delle ''macchinette'' nei
bar (inizi del 2012), Sonja Gehri, grazie al suo senso di
responsabilita', ha allontanato autonomamente le macchinette dal
suo locale. In questo ha fornito un esempio da seguire, e ha
dato il suo concreto contributo affinche' vi fossero meno
macchinette in circolazione. (ANSA).
           

 
