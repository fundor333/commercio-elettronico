#titolo "Marcia del sale" contro estrazione gas - Sardegna
     (ANSA) - ORISTANO, 17 MAR - E' cominciata oggi ad Arborea la
"Marcia del sale" per dire No al Progetto Eleonora della Saras,
per l'estrazione di idrocarburi gassosi dal sottosuolo, promossa
dagli indipendentisti di Progres sul modello di quella con la
quale 83 anni fa Mahatma Gandhi avviò in India il processo che
portò all'indipendenza dall'Inghilterra. La Marcia del sale di
Gandhi durò 24 giorni, quella di Progres 27 e si concluderà il
13 aprile. Per domani è prevista una riunione del Consiglio
Provinciale a Arborea.
