#titolo Hollande: 'Mi rallegrero' con Bersani ma non oggi' - Mondo
ROMA -  Avrò modo di "rallegrarmi con Bersani, ma oggi non era il caso". Lo ha detto il presidente francese Francois Hollande nella conferenza stampa con Mario Monti sottolineando di "non aver parlato delle primarie del centrosinistra", che non erano un tema del vertice. 
 "Con Monti non abbiamo parlato delle primarie del centrosinistra - ha aggiunto il presidente francese - anche se avremmo potuto dare esempi sul tema, per quello che abbiamo fatto ai tempi" delle primarie socialiste francesi dell'ottobre 2011. In quell'occasione, Hollande fu designato candidato del partito socialista alle presidenziali, poi vinte al ballottaggio del 6 maggio scorso contro Nicolas Sarkozy.  
