#titolo Russia: naufragio peschereccio, 15 salvi e 15 dispersi - Ambiente e Pesca - Mare
  Â (ANSA) - MOSCA, 28 GEN - Quindici marinai salvati ed altrettanti dispersi: e' il bilancio provvisorio del naufragio ieri del peschereccio russo  Shans-101  nel Mar del Giappone, nell'estremo oriente russo, a causa del maltempo. Lo riferisce la protezione civile locale. Dei membri dell'equipaggio tratti in salvo su un canotto, 11 sono russi e 4 indonesiani: due di loro sono in gravi condizioni. 
 I sopravvissuti hanno riferito di aver caricato su una scialuppa di salvataggio i cadaveri di sei colleghi morti assiderati, ma non ci sono conferme ufficiali. Sull'imbarcazione si trovavano 30 marinai, di cui 19 russi e 11 indonesiani. (ANSA). SAV/  
