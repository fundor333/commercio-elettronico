#titolo Lupi fanno strage di pecore in Garfagnana - Natura - Ambiente&Energia
  CAMPORGIANO (LUCCA) - Un branco di lupi ha fatto strage di un gregge di pecore a Camporgiano in Garfagnana. L'episodio risale a ieri mattina e la proprietaria delle pecore, che le aveva accompagnate al pascolo, ha assistito allo scempio a distanza, senza poter intervenire. I lupi erano almeno quattro ma non sarebbe stato possibile distinguere il numero esatto a causa della furia dell'attacco. Per la Confederazione Italiana Agricoltori inconfondibili sarebbero le orme lasciate sulla neve dai lupi.  
