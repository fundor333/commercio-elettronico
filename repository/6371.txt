#titolo Camorra: arrestati 2 figli 're zucchero' - Cronaca
     (ANSA) - CASERTA, 18 MAR - I carabinieri di Caserta hanno
arrestato due figli del noto imprenditore dello zucchero Dante
Passarelli, con l'accusa di concorso esterno in associazione
mafiosa. In manette Biagio e Franco Passarelli, la moglie di
quest'ultimo, cui viene contestata l'accusa di furto, e altre
due persone. In corso anche un sequestro di beni e società per
circa 200 milioni di euro. Sotto sequestro anche la società
"Commerciale Europea", titolare del marchio "Kerò", famosa marca
dello zucchero casertano.
