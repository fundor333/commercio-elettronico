#titolo India-Pakistan: nuova crisi, stop hockey - Mondo
     (ANSA) - NEW DELHI, 15 MAR - L'India ha cancellato un torneo
di hockey su prato con il Pakistan a causa di nuove tensioni
diplomatiche tra i due Paesi. La decisione e' stata presa dalla
federazione hockey India in seguito a una nota del ministero
degli Esteri in cui si negava il permesso per le partite di
aprile per ragioni di sicurezza. Il Parlamento indiano ha
inoltre respinto una risoluzione dell'assemblea legislativa
pachistana in cui si condannava l'impiccagione del militante
kashmiro Afzal Guru.
