#titolo Livorno, riparato maxi-tubo acquedotto - Toscana
     (ANSA) - LIVORNO, 15 MAR - Si e' concluso verso le 6 di stamani,
dopo tre giorni di lavoro ininterrotto, l'intervento di
riparazione di un tratto di un collettore da 800 millimetri
dell'acquedotto di Livorno che si era rotto martedi' scorso per
lo smottamento di un argine del canale dei Navicelli. L'acqua
sta tornando lentamente in pressione. Secondo previsioni del
Comune l'erogazione dovrebbe tornare normale verso mezzogiorno. In questi tre giorni la rottura del tubo ha causato disagi a
tutta la rete cittadina.
