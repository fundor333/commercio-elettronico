#titolo Il live blog del forum ANSA con Bersani: 'Monti non farà faville. Faremo scelte radicali' - Elezioni 2013
"Io penso ad un riformismo temperato nel tratto, ma piuttosto radicale nelle scelte. Quando citai Papa Giovanni era per un metodo e il metodo deve essere cambiare davvero e con coraggio ma in modo da creare fiducia e rassicurazioni". Così Pier Luigi Bersani definisce il suo riformismo, nel corso di ANSA FORUM, il 22 febbraio.  
 "Grillo è stato sottovalutato ma non da me, è da un bel po' che denunciavo questa disaffezione della gente. Perché abbiamo fatto le primarie? Il Pd è stato l'unico a fare un gesto per riavvicinare la gente alla politica". 
 "Io penso che nell'insieme si potevano prendere decisioni un po' più oneste che ci avrebbero evitato ulteriori guai. Serve un punto fermo per la messa in sicurezza dell'azienda", ha spiegato Bersani rispondendo alla domanda se l'ad di Finmeccanica Alessandro Pansa debba fare un passo indietro. 
 
   
  
