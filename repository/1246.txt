#titolo Benedetto XVI avra' il titolo di Papa emerito - Diario Vaticano
   Benedetto XVI, dopo il termine del Pontificato, avrà il titolo di "Papa emerito" o "Romano Pontefice emerito". Lo ha riferito padre Federico Lombardi, che ha aggiunto che ci si potrà ancora rivolgersi a Ratzinger chiamandolo "Sua Santità". Dopo il 28 febbraio, "vestirà la talare bianca semplice", non porterà più l'anello del pescatore e il sigillo verrà annullato. Ieri il Papa ha emanato il Motu Proprio che introduce alcune modifiche nelle procedure che regolano il conclave. In particolare "viene concessa ai cardinali la facoltà di anticipare l'inizio del conclave se sono presenti tutti i cardinali come pure resta la facoltà di prolungare fino a venti giorni" questo lasso di tempo prima di aprire il conclave. 
 Il Papa "ha deciso che atti dell'indagine" su Vatileaks "di cui solo il Papa è a conoscenza, siano a disposizione del futuro pontefice". Lo ha detto il portavoce vaticano padre Federico Lombardi nel corso del briefing con la stampa."Con questo si è chiuso il mandato della commissione, la commissione è sciolta con questa mattina". Lo ha detto il portavoce vaticano padre Federico Lombardi nel corso del briefing con la stampa a proposito della commissione su Vatileaks. Il Papa ha accettato oggi la rinuncia, per raggiunti limiti di età, del cardinale Keith O'Brien, alla guida dell'arcidiocesi Saint Andrews ed Edimburgo (Scozia - Regno Unito). 
 Il cardinale scozzese, il piu’ alto prelato cattolico nel Regno Unito che avrebbe dovuto partecipare al conclave, si e' dimesso dopo le accuse di 'comportamenti inappropriati'. ‘’Guardando ai miei anni di ministero: per quanto di buono sono stato in grado di fare, ringrazio Dio. Per i fallimenti: mi scuso con coloro che ho offeso’’. Lo ha dichiarato il cardinale O’Brien che ha rassegnato le sue dimissioni.La proposta di dimissioni da parte del card. Keith O'Brien dalla guida della diocesi di Edimburgo "è precedente" alle questioni emerse in questi giorni e "la decisione del Papa di accettarle è maturata per diventare definitiva quest'oggi in vista dell'inizio della sede vacante" ha specificato il direttore della sala stampa vaticana. O'Brien è nato il 17 marzo 1938, giorno di San Patrizio, a Ballycastle, nella Contea di Antrim, diocesi di Down and Connor, in Irlanda del Nord. E' uno dei 117 cardinali elettori. Benedetto XVI ha ricevuto stamane Gianni Letta in Vaticano, nel suo studio, per un incontro di saluto durato una decina di minuti. L'ex sottosegretario alla presidenza del Consiglio, 'Gentiluomo del Papa', era accompagnato dalla moglie Maddalena.  
