#titolo Fernando Alonso - Protagonisti
"Bello vincere in Germania? Non voglio parlare di politica, ma è chiaro che la situazione non è bellissima in Spagna e un pilota spagnolo che vince su una macchina italiana è una cosa fantastica". Parola di Fernando Alonso che dopo il trionfo nel Gran Premio di Hockenheim ammette che vincere così nella 'patria' europea dell'industria automobilistica e capace in tempo di crisi di dettare il ritmo dello spread ha un sapore particolare. Alonso è raggiante per il successo nel Gp di Germania e lo confessa dal palco della premiazione intervistato da Niki Lauda. "Avevamo una macchina competitiva già da ieri, sono partito dalla pole position e questo è stato un fattore chiave. Era difficile superare, forse non eravamo i più veloci ma abbiamo mantenuto la posizione. La pole mi ha facilitato, e sono contento per il campionato, anche per il ritiro di Hamilton, è stata una giornata perfetta  
