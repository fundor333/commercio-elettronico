#titolo Gruppo Fiat, tante novita' a Parigi. Attesa per Panda 4x4 - Prove  e Novit√† - Motori
  ROMA - Tantissime le novita' che il gruppo Fiat presentera' in anteprima alla prossima edizione del salone di Parigi. Tante premiere e serie speciali negli stand Fiat, Lancia, Alfa Romeo, Abarth e Jeep.     Reginetta indiscussa del Salone sara' la nuova Panda 4x4, che verra' svelata alla kermesse francese in anteprima assoluta.  Spazio nello stand del Lingotto anche per Panda Trekking e Natural Power. La prima rappresenta un trait d'union tra la versione 4x2 e la 4x4 mentre la seconda e' equipaggiata con il 0.9 Twinair Turbo da 80 CV. Riflettori puntati anche sulla nuova 500L, sorella maggiore dell'icona che ha fatto la storia del brand e che viene svelata in tre importanti anteprime tra cui una pensata con il marchio d'alta moda Gucci. Spazio anche per la Freemont e per la Punto 2012. 
Nell'area riservata alla Lancia, invece, i riflettori saranno tutti per la nuova Flavia equipaggiata con un 2.4 litri da 170 cv. Nello stand anche la Thema, sinonimo di qualita' e bellezza, la fashion city car Ypsilon e la Voyager nonche' la Lancia Delta.      Grande impatto visivo per l'Alfa Romeo MiTo SBK, che prende spunto dalla Safety Car e che verra' lanciata nei prossimi mesi sul mercato in due differenti versioni che si ispirano proprio al mondo sportivo. Nello stand del Biscione anche la Giulietta, che amplia la sua gamma con la nuova versione sportiva e il pack Collezione.     Sportivita' e dinamismo nello stand Abarth che porta a Parigi la nuova 595 'turismo' e la 595 'competizione'. Spazio inoltre per la 695 Edizione Maserati e la Abarth Fuoriserie. Infine Jeep arriva a Parigi con l'edizione Grand Cherokee SRT Limited Edition e le nuove serie speciali Wrangler Moab e Compass Overland.  
