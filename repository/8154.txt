#titolo Nautica: in un libro la storia dei cantieri Barberis - Libri - Mare
  (ANSA) - Genova, 27 feb - Un viaggio nel mondo della vela raccontato da un grande costruttore di barche spezzino. In un libro appena pubblicato dalla casa editrice Mursia,  Giancarlo Barberis  ripercorre dagli esordi la storia dei suoi cantieri, dalla progettazione dello Sciacchetrà all'esperienza nel mondo della Coppa America, fino a quella fatidica notte del 1987 in cui un incendio lì distrusse completamente.   
 Per vent'anni i Cantieri Barberis hanno esportato l'arte navale italiana nel resto del mondo, hanno gettato le basi della moderna nautica da diporto ideando le prime barche a vela competitive in regata e comode in crociera e hanno contribuito a creare il modello di barca che, ancora oggi, va per la maggiore. 
Nel volume ''I cantieri Barberis, una storia italiana'' l'autore segue un percorso attraverso le riviste dell'epoca, le esperienze di progettisti del calibro di Philippe Harlé, gli aneddoti sui primi stampi, passando da Azzurra e approdando al windsurf. 
 ''Ogni barca - racconta - ci regala ancora oggi intense emozioni, come fosse un figlio del quale abbiamo seguito con gioia,passo dopo passo, l'evoluzione''.  
 Giancarlo Barberis è presidente del Museo dello Sport di La Spezia, di cui è anche il fondatore. E' stato anche vicepresidente dell'Ucina e dell'Unione Industriali La Spezia nonche' co-fondatore e presidente di Liguria Produce Marine Consortium. (ANSA).  
