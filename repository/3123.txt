#titolo Danimarca: Nicklas Bendtner - Le Stelle - Mondiali Sudafrica
  Non ci sono stelle di prima grandezza nella Nazionale danese e questo puo' essere considerato anche un pregio, non solo uno svantaggio. Il calciatore danese che piu' si e' messo in luce negli ultimi mesi, e che apre anche una finestra sul futuro, e' Nicklas Bendtner. Centravanti, nato a Copenaghen il 16 gennaio 1988, attualmente e' in forza all'Arsenal di Arsene Wenger, l'allenatore francese che, piu' di ogni altro, sa individuare e valorizzare giovani talenti. 
 
Bendtner ha iniziato la propria carriera calcistica nelle giovanili del Kjoebenhavns Boldklub. Nel 2005 viene notato dagli emissari del club di Londra che lo acquista nell'estate dello stesso anno. Debutta con la maglia dei Gunners in prima squadra il 25 ottobre 2005, in un match di Carling Cup contro il Sunderland. Nell'agosto 2006 finisce in prestito al Birmingham City. Successivamente si mette in luce, segnando 3 gol in altrettante partite, tant'e' che il suo prestito al Birmingham viene prolungato fino al termine della stagione. Finito il campionato 2006/07, Bendtner torna da Wenger. 
 
In nazionale, Bendtner inizia la propria carriera segnando 3 gol nelle prime 3 partite con la squadra dell'Under 16, nel febbraio 2004. Passa poi nella Nazionale Under 17 dove segna altri 6 gol in 15 partite. Il che gli vale la vittoria del premio di miglior giocatore danese Under 17 dell'anno. Il 9 maggio 2006 stabilisce un nuovo record: e' il calciatore danese piu' giovane mai convocato dall'Under 21. Viene infatti chiamato per partecipare agli Europei di categoria e debutta nella partita amichevole del 17 maggio contro la Spagna, segnando entrambi i gol della vittoria. 
 
Il 16 agosto esordisce con la Nazionale maggiore, a soli 18 anni, diventando cosi' il settimo giocatore piu' giovane a vestire la maglia della sua Nazionale. Olsen lo inserisce fra i titolari contro la Polonia e l'attaccante lo ricompensa, firmando una rete al 30' ed aiutando la Danimarca nel 2-0 finale. 
 
Nell'Arsenal, dopo un periodo opaco, riesce ad entrare nelle grazie di Wenger: diventa calciatore danese dell'anno nel 2009 e le sue prodezze nella sfida di ritorno degli ottavi di Champions, nell'Emirates Stadium contro il Porto, sono ancora davanti agli occhi di tutti. Ispirato dalla stellina Samir Nasri, il danesone firma una tripletta che affossa i portoghesi e scaccia i fantasmi di una possibile crisi personale. Anche a Londra hanno cominciato ad amarlo ed a gioire per i suoi gol. In piu' e' veloce, potente fisicamente, intelligente dal punto di vista tattico ed ha ottime basi tecniche. Centonovantatre centimetri per 84 kilogrammi, un fisico slanciato, quasi dinoccolato, ma allo stesso tempo potentissimo; un fascio di muscoli reattivi. C'e' gia' chi parla di Bendtner come del nuovo Ibrahimovic. In casa Arsenal non vedono l'ora che torni l'olandese Van Persie, in modo da comporre una coppia d'attacco davvero irresistibile. Gente come Tomasson o Jorgensen stravedono per questo ragazzone che al Mondiale potrebbe consacrarsi, essendo veloce, forte e con un'ottima visione del gioco. 
Â   
