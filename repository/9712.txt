#titolo Delitto Gavoi:Rocca chiede scarcerazione - Sardegna
     (ANSA) - NUORO, 12 MAR - Gli avvocati di Francesco Rocca,
ritenuto il mandante dell'omicidio della moglie, Dina Dore,
avvenuto nel 2008 a Gavoi, hanno chiesto la revoca della misura
cautelare. I difensori hanno anche avanzato domanda di
trasferimento del procedimento da Cagliari a Nuoro per
competenza territoriale. Sarà il Tribunale del Riesame a
esprimersi a breve. Intanto anche la Dda ha chiesto, come la
Procura dei Minori, un incidente probatorio con l'interrogatorio
di 4 giovani del paese. Si pronuncerà il Gip.
