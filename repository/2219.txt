#titolo Renault, evoluzione anche per il multispazio Kangoo - Prove  e Novit√† - Motori
  ROMA - Renault rinnova, presentandolo al prossimo Salone di Gineva, il multispazio Kangoo, che continuera' ad essere proposto nelle due versioni con lunghezza differenti (Kangoo e Grand Kangoo). Modello di riferimento del segmento, grazie alle circa 900.000 unita' vendute in Europa dal lancio, il nuovo Kangoo - si legge nella nota di Renault - si colloca ad un livello di gamma piu' elevato, grazie ai miglioramenti nel design e nei contenuti. Il look e' ora ''piu' incisivo e accattivante rispetto al precedente Kangoo'' grazie al nuovo frontale, che integra i codici dell'identita' di marca Renault ed un logo piu' grande in posizione verticale. 
La differenziazione tra le versioni destinate al trasporto passeggeri (multispazio) e quelle dedicate alle merci (furgonetta) e' stata accentuata grazie a scudi paraurti specifici. Inoltre il Kangoo multispazio presenta una nuova calandra con elementi nero brillante e cromo, che nel secondo il livello di equipaggiamento si aggiungono ai proiettori con inserti neri. Nuovi anche i retrovisori e i gruppi ottici posteriori.      All'interno, la consolle centrale e' stata rivisitata con un 'totem' nero brillante piu' valorizzante, che raggruppa i comandi del climatizzatore e la radio (a seconda delle versioni e degli equipaggiamenti). Presente anche un nuovo volante, identico a quello che equipaggia  Renault Sce'nic. Nuovo Kangoo e' equipaggiato con le motorizzazioni Energy dCi 75 ed Energy dCi 90 Cv, che permettono un consumo di soli 4,3 l/100 km (ciclo misto NEDC) ed emissioni di CO2 pari a 112 g/km. In gamma anche il Il propulsore Energy dCi 110 Cv che si rivela, a sua volta, particolarmente sobrio con emissioni di 115 g/km.. Prevista anche l'unita' a benzina ed Energy TCe 115 che emette 140 g/km di CO2. 
Per tenere sotto controllo i consumi, Kangoo dispone di serie - sui propulsori di ultima generazione - dell'indicatore di cambio rapporto e dell'eco-mode, che motorizzazioni diesel). 
Quest'ultimo sistema agisce sulla coppia motrice, sull'indicatore di cambio rapporto (anticipato) e sulla mappatura del pedale dell'acceleratore. 
Il miglioramento dei consumi si traduce, inoltre, in una riduzione dei costi di esercizio, particolarmente apprezzata dalle aziende, L'intervallo di manutenzione sul motore cuore di gamma passa a 2 anni/40.000 km invece dei precdenti 2 anni/30.000 km.  Importante anche l'evoluzione negli equipaggiamenti e nelle tecnologie disponibili. La nuova gamma beneficia del sistema multimediale R-Link, che comprende il navigatore integrato TomTom Live, per ottimizzare gli spostamenti, e numerose altre funzionalita', quali ad esempio il comando vocale o la lettura vocale delle email. Kangoo propone, inoltre, una nuova generazione di ESP con assistenza alle partenze in salita (Hill Start Assist) ed Extended Grip, per una maggiore motricita' in condizioni difficili.  
