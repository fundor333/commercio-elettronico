#titolo Alleanza Renault Nissan punta su Samsung Motors per Asia - Industria e Mercato - Motori
  ROMA - Anche gli stabilimenti sudcoreani della Renault Samsung Motors entreranno a far parte del network produttivo dell'Alleanza Renault Nissan, per accelerare i piani di crescita del Gruppo nel mondo. In particolare RSM svolgera' un ruolo primario in Asia, area che fa parte della missione principale dell'Azienda a cui l'Alleanza Renault Nissan ha assegnato lo sviluppo delle vendite al di fuori dell'Europa.  In questo ambito RSM - come e' stato spiegato in una conferenza stampa organizzata a Seoul - e' impegnata nel rinnovamento della fabbrica di Busan con il duplice obiettivo di accogliere la produzione della nuova Nissan Rogue a partire dal 2014 ed accrescere la produttivita' della fabbrica per farne uno dei primi siti industriali dell'Alleanza Renault-Nissan. 
RSM si e' impegnata - si legge nella nota ufficiale - non solo a ridare slancio alla sua crescita ma anche a migliorare la sua redditivita', malgrado un clima economico mondiale sempre piu' incerto e i problemi dell'economia locale.  A fine 2012, RSM si approvvigionava per il 70% presso fornitori locali. Quest'anno invece prevede di rafforzare questa strategia di localizzazione, con un obiettivo di giungere all'80% entro fine 2013. RSM prosegue i suoi sforzi destinati ad accrescere la sua quota di mercato a livello nazionale e a sviluppare le sue esportazioni mediante il miglioramento della competitivita' dei suoi prodotti.   La nuova Samsung SM5 Platinum lanciata lo scorso mese di novembre e' stata ben accolta dalla clientela grazie al nuovo design e ad un consumo molto basso rispetto alle altre auto della sua categoria (7,1 litri ogni 100 km). 
Nell'ambito della sua strategia di crescita sostenibile, RSM sviluppera' la SM5 per i mercati extra-europei e della QM5 a livello internazionale. Proponendosi sul lungo termine una riconquista del 10% della sua quota di mercato a livello nazionale, RSM continuera' a dare priorita' al suo principio ''Nessun compromesso sulla qualita'''.  Entro il 2013 in Corea del Sud il numero dei punti d'assistenza post-vendita su tutto il territorio coreano arrivera' a quota 500. ''Renault Samsung Motors compira' un cambio di marcia nel 2013, sia sul territorio nazionale che sul mercato mondiale - ha detto Franois Provost, presidente e DG di RSM - Appoggiandoci sulla nostra strategia a lungo termine in Corea cosi' come sugli eccellenti risultati del Piano di rilancio per il 2012, trasformeremo RSM in un'azienda forte e duratura, capace di giocare un ruolo di primo piano nell'espansione del gruppo Renault sul mercato dell'Asia-Pacifico''. 
 Â   
