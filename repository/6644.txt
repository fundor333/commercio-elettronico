#titolo Il libretto di Obama, ecco piano secondo mandato  - Mondo
 Dodici milioni di nuovi posti di lavoro nei prossimi quattro anni. E' la promessa rinnovata di Barack Obama che - a meno di due settimane dalle presidenziali - rilancia il suo programma per il secondo mandato, stampando 3,5 milioni di copie di un booklet dal titolo 'Un piano per il lavoro e per la sicurezza della middle class'. Venti pagine in cui si sottolinea come "é giunta l'ora di un nuovo patriottismo economicò, radicato sulla convinzione che la crescita parte da una forte e prospera classe media". L'opuscolo - che ripropone il programma di Obama in sette punti - verrà presentato nel corso dell'America Forward Tour partito in Florida e che in 48 ore toccherà sei di nove Stati chiave per la vittoria dedl 6 novembre. "L'obiettivo del programma del presidente è creare posti di lavoro e rafforzare la classe media - si legge nel libretto - facendo investimenti intelligenti nell'istruzione e nella formazione, favorendo la crescita delle piccole imprese, promuovendo la tecnologia e l'innovazione, riducendo il deficit". In particolare, nel piano si sottolinea la creazione di un milione di nuovi posti di lavoro nel settore manifatturiero entro il 2016 e un taglio del deficit per oltre 4 trilioni di dollari, eliminando anche le agevolazioni fiscali di cui godono le grandi imprese e i più ricchi". Gli altri punti del piano riguardano la riforma sanitaria, le pensioni, l'istruzione, le agevolazioni per le imprese che investono in patria e lo sviluppo delle energie alternative 
