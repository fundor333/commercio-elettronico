#titolo Toyota, intesa con Bmw su auto celle combustibile e sportive - Industria e Mercato - Motori
  TOKYO - Toyota e Bmw hanno firmato l'accordo vincolante sullo sviluppo congiunto della mobilita' sostenibile, basata su sistemi di celle a combustibile e tecnologie leggere applicate all'auto, nonche' di ''una piattaforma comune per una vettura sportiva di medie dimensioni entro la fine del 2013''. Si tratta, recita una nota, degli ultimi passi del memorandum di giugno 2012 che include le ricerche sulle batterie litio-aria e il proposito piu' in generale di ''condividere ulteriormente la visione di collaborazione nei veicoli sportivi''. 
 In particolare, Toyota e Bmw hanno deciso di condividere le rispettive tecnologie per sviluppare un sistema di base per i veicoli equipaggiati con celle a combustibile. Il progetto prevede anche lo sviluppo di un serbatoio per l'idrogeno, di un motore e di una batteria, da completarsi entro il 2020. Bmw e Toyota collaboreranno inoltre sullo sviluppo di un'infrastruttura per l'idrogeno e per delineare i criteri e gli standard necessari alle infrastrutture necessarie alla diffusione di veicoli con questa tecnologia.  
   Le due aziende hanno anche concordato l'inizio di uno studio di fattibilitÃ  per la definizione di una nuova piattaforma da destinare a un nuovo veicolo sportivo di taglia media, da completarsi entro la fine del 2013. Toyota e Bmw puntano alla fusione tra le rispettive tecnologie e know-how, con l'obiettivo di gettare solide basi per la futura realizzazione di veicoli sportivi.  
   Altro punto dell'accordo siglato oggi riguarda lo sviluppo di tecnologie ultraleggere per la scocca dei veicoli che i due brand inizieranno a breve, mediante l'utilizzo di materiali all'avanguardia, come ad esempio i compositi rinforzati, con lo scopo di utilizzarle per la realizzazione di una piattaforma sportiva, da destinarsi anche ai singoli prodotti Toyota e Bmw. 
   Infine Toyota e Bmw stanno per dare il via a una nuova ricerca, con lo scopo di sviluppare una batteria al litio-aria, la cui densitÃ  energetica sarÃ  di gran lunga superiore a quella delle attuali batterie agli ioni di litio.  
