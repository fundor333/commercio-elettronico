#titolo Extracomunitari bloccati nel Sud Salento - Puglia
     (ANSA) - LEUCA (LECCE), 18 MAR - Un gruppo di 73 cittadini
asiatici di varie nazionalità è stato rintracciato nel corso
della notte dai carabinieri nel sud Salento mentre percorreva
a piedi la litoranea jonica tra la Marina di Leuca e Gagliano
del Capo. 
   Tre migranti, disidratati, sono stati assistiti nell'ospedale
di Tricase prima di raggiungere gli altri immigrati nel Centro
di accoglienza temporanea Don Tonino Bello di Otranto per le
procedure di identificazione.
