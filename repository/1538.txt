#titolo Adele canta per Bond, sua la canzone per Skyfall  - Spettacolo
Il pezzo musicale portante del nuovo film di James Bond 'Skyfall' - in arrivo nelle sale britanniche il prossimo 26 ottobre, il 31 in Italia - è cantato da Adele. La canzone - che porta lo stesso nome del film - avrebbe dovuto essere presentata venerdì prossimo, ovvero il giorno del cinquantesimo anniversario dell'uscita di Licenza di Uccidere, ma ha già trovato in qualche modo la via per la rete. Stando a diversi critici lo stile della canzone ricorda il sounds di altri pezzi storici di Shirley Bassey come Goldfinger e Diamonds Are Forever. 
 La conferma che Adele sarebbe stata la star musicale del nuovo film di 007 è arrivata sull'account twitter della cantante. Tra gli autori del pezzo figura, oltre alla star, anche il produttore e coautore della hit Rolling In The Deep, Paul Epworth. "Sulle prime ho esitato un po'", ha rivelato la contante in una nota. "Quando si tratta di una canzone per James Bond sei subito sotto i riflettori e c'é una pressione pazzesca. Ma mi sono innamorata della sceneggiatore e Paul ha avuto delle idee eccezionali. Alla fine non ho avuto più alcun dubbio. Un giorno, quando avrò 60 anni, sarà ancora lì a raccontare alla gente che a vecchi tempi sono stata una 'Bond girl'  
