#titolo Rifiuti radioattivi, entro il 2020 arriva il sito - Speciali ed Eventi - Ambiente&Energia
 
            
            ROMA - Ma come dovrebbe essere un deposito di rifiuti
radioattivi che offra garanzie di sicurezza, efficienza e
economicita'? La Commissione d'inchiesta ricorda che la
situazione italiana e' facilitata dalla scarsa presenza di
quelli ad alta attivita' radioattiva e che di fatto, pur se in
diversi Paesi si stanno sviluppando progetti anche promettenti,
in nessuno di essi, neppure in quelli maggiormente impegnati
nella produzione di energia elettrica da fonte nucleare, e'
ancora stato costituito un deposito di tipo geologico per
rifiuti ad alta attivita' o per il combustibile irraggiato non
riprocessato. Questi, quando non sono conservati all'interno
degli impianti ove sono stati prodotti (impianti che, a
differenza di quelli italiani, sono in larga parte ancora in
esercizio), vengono appunto mantenuti entro depositi temporanei
di lungo termine, costituiti da strutture ingegneristiche
progettate e realizzate all'uopo, capaci di offrire per periodi
adeguati le dovute garanzie di sicurezza. 
   E probabilmente resta questa la soluzione piu' efficace, gia'
originariamente indicata dall'ANPA sin dal 1995, e sulla quale
e' stata registrata la piu' larga convergenza di tutti i
pronunciamenti e gli indirizzi espressi sopra ricordati che si
sono succeduti. 
   Questa scelta e' oggi sancita dal decreto legislativo n. 31
del 2010 che disciplina la localizzazione e la realizzazione del
deposito nazionale, dove e' previsto che il deposito sia
destinato allo smaltimento dei rifiuti radioattivi a bassa e
media attivita' e ''al solo immagazzinamento, a titolo
provvisorio di lunga durata, dei rifiuti ad alta attivita' e del
combustibile irraggiato''. 
   Ad oggi si stanno fissando in forma definitiva i requisiti
del sito  ed e' probabile che la scelta cada su un centro
gia'dotato ed equipaggiato di apposite infrastrutture come un
parco tecnologico. La realizzazione del deposito nazionale, che,
per favorirne l'accettazione da parte delle comunita' locali
interessate, il decreto legislativo n. 31 del 2010 vuole
integrato appunto in un piu' ampio parco tecnologico, e'
affidata alla SOGIN ed e' oggi previsto che si concluda nel
2020.
