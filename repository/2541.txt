#titolo tour nella cucina polacca - In Viaggio
 Raw è il nuovo imperativo della cucina polacca, intorno al quale stanno emergendo nuovi protagonisti e giovani chef stellati .
Un viaggio alla scoperta della cucina emergente polacca è anche un modo per conoscerne  meglio il territorio e i suoi prodotti , rielaborati attraverso l’esperienza di giovani chef che hanno studiato e lavorato in Francia,Italia e Danimarca e  che hanno ora aperto i loro ristoranti, diventando i nuovi protagonisti di queste nuove proposte del gusto. 

A Varsavia, nel ristorante Atelier Amaro  tutte le portate vengono preparate usando i migliori prodotti polacchi  e tecniche culinarie all'avanguardia.
Pesce di fiume e selvaggina, funghi, bacche, frutti di bosco, stanno caratterizzandoi la cucina polacca del XXI  che propone i sapori di una natura incontaminata.
Nel 2012, l'Atelier Amaro ha ricevuto la nomination per l'assegnazione della prestigiosa stella dalla Guida Michelin.Wojciech Amaro è  uno dei membri del Cook it Raw, movimento nato casualmente nel 2009, durante il summit sui cambiamenti climatici organizzato a Copenhagen.
Si tratta di una sorta di approccio ecologico al cibo: si cucina senza energia elettrica, utilizzando ingredienti trovati sul posto, allo stato naturale.Le passate edizioni dell’ormai classico appuntamento culinario si sono svolte in Friuli ( Collio), in Lapponia e in Giappone, nella regione di Ishikawa.
L’estate scorsa questi esperti della cucina, – tra i più famosi René Redzepi (del Noma di Copenhagen), Albert Adrià ( del Tickets di Barcellona) e Inaki Aizpitarte (dello Châteaubriand di Parigi), hanno scelto la regione di Suwalki, situata nella Polonia nord-orientale, per i loro piatti sperimentali.
Un altro chef interessante è Robert Trzopek del ristorante Tamka 43,a Varsavia,  che ha maturato la sua esperienza internazionale lavorando presso Le Manoir aux Quat' Saisons di Oxford e il Noma di Copenhagen. 

E’ ormai considerato uno dei maggiori esperti della cucina tradizionale e molecolare.
Molto interessanti sono anche i  ristoranti del gruppo Likus che si trovano principalmente nei grandi alberghi  e negli edifici più importanti nelle grandi città della Polonia, citati sempre più spesso dalla stampa mondiale e frequentati dai personaggi illustri come i premi Nobel Milosz e Szymbroska, Carlo d’Inghilterra e l’imperatore giapponese Akihito. Oltre ad essere citati nella guida Michelin 2012 , sono stati segnalati dal Wine Spectator per la lista dei vini , mentre il Wine Food Noble Night 2011 ha assegnato a questi ristoranti il premio per il miglior dessert.
I menu si basano soprattutto sulla cucina polacca tradizionale con un approccio innovativo e  con particolare attenzione alla cucina italiana. I dolci vengono serviti su enormi piatti e decorati alla perfezione, ottimi i caffè seguiti da dolci e cioccolatini fatti a mano dagli esperti pasticceri del gruppo Likus: Gli indirizzi hanno nomi accattivanti: Amarone, Concept Restaurant, Concept 13 Restaurant, Restaurant Cristallo, Monopol Restaurant, Pod Roza Restaurant, Trzy Rybki Restaurant.


 
