#titolo Assistenza malati Sla: 3 mila euro mese - Basilicata
     (ANSA) - POTENZA, 15 MAR - Contributi fino ad un massimo di
tremila euro al mese per le persone affette da Sclerosi laterale
amiotrofica che necessitano di cure domiciliari a titolo
oneroso: un riconoscimento economico per i familiari degli
ammalati che li assistono quotidianamente e senza possibilita'
di interruzione. E' questo uno degli aspetti disciplinati dal
Programma attuativo per l'esercizio delle risorse assegnate al
Fondo per le non autosufficienze (per il 2011), approvato dalla
giunta regionale.
