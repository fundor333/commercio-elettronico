#titolo Tiro a volo: Cdm, Jessica Rossi seconda - Emilia Romagna
     (ANSA) - ACAPULCO (MESSICO), 18 MAR - Jessica Rossi,
campionessa olimpica l'anno scorso a Londra, 21enne di
Crevalcore (Bologna), si e' piazzata seconda nella gara di Fossa
della 'tappa' iniziale della Coppa del mondo tiro a volo. Ha
vinto la 40enne russa Liudmila Pshenichnikov. La gara e' stata
la prima con le nuove regole: le 6 ammesse alla fase finale
azzerano i punti delle qualificazioni e dopo la semifinale le
prime 2 si affrontano per il 1/o e 2/o posto (ripartendo da
zero) e la 3/a e la 4/a per il bronzo.
