#titolo INTERNET: BENE AVVIO RETE CIVICA ALTO ADIGE IN LADINO - Qualit√° Alto Adige
 
     (ANSA) - BOLZANO, 14 MAR - Attivata lo scorso 5 dicembre, la
Rete civica aggiornata in lingua ladina della Provincia di
Bolzano puo' tracciare un bilancio positivo dei suoi primi 100
giorni: cresce l'intereresse per il portale, gli utenti ladini
stanno abituandosi ad utilizzare i servizi di informazione,
quelli offerti dall'Amministrazione e le banche dati. Un'ampia
banca dati, un potenziamento dell'offerta di servizi sul web e
delle informazioni anche dai Comuni di Gardena e Badia: e' la
nuova veste della Rete Civica in lingua ladina, molto piu'
estesa, online da esattamente 100 giorni all'indirizzo
http://www.provinzia.bz.it/.
   Il bilancio e' incoraggiante: le pagine sono state visitate
8.638 volte, una cifra significativa tenendo conto che fino a
dicembre gli utenti ladini erano ovviamente abituati a
consultare la Rete civica in tedesco o in italiano. ''Ma la
nuova versione molto piu' estesa permette alla Provincia di
ampliare la sua porta d'accesso digitale ai servizi della
pubblica amministrazione'', ricorda l'assessore Florian Mussner.
In molti hanno seguito l'invito dell'assessore ladino ad
utilizzare i nuovi media e le opportunita' offerte dalla
comunicazione in digitale con l'ente pubblico: la Rete civica
offre infatti oltre 900 servizi e un migliaio di moduli
scaricabili online, la gran parte ora disponibile anche in
ladino. ''Perche' e-government significa avere servizi in modo
piu' semplice, immediato e senza costi'', aggiunge Mussner.
(ANSA).
           

 
