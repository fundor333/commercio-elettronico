#titolo Papa: gabbiano 'argentatus' su comignolo - Mondo
     (ANSA) - BUENOS AIRES, 16 MAR - Si torna a parlare in
Argentina dei due gabbiani che il giorno della fumata bianca si
posarono sul comignolo della Cappella Sistina. Appartengono, si
scopre, alla specie 'Larus argentatus', che fa riferimento al
suo colore. Una radice identica a quella da cui deriva il nome
Argentina, paese di Papa Francesco. A evidenziare la suggestiva
'premonizione' e' ora fra gli altri un'agenzia cattolica. Che,
fra il serio e il faceto, si domanda: 'E' stato un caso, solo
una coincidenza?''.
