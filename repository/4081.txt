#titolo Allarme bomba tunnel Sempione,stop treni - Piemonte
     (ANSA) - DOMODOSSOLA (VCO), 13 MAR - Allarme bomba nella
galleria ferroviaria del Sempione, che collega Italia e
Svizzera. Una telefonata alla gendarmeria svizzera ne ha
annunciato la presenza su un treno che stava entrando nel tunnel
che collega le stazioni di Briga (Canton Vallese) e Domodossola
(Vco). La circolazione ferroviaria e' stata subito interrotta: i
treni internazionali sono fermi lungo la linea sia in territorio
elvetico che italiano. I poliziotti stanno ispezionando il
tunnel ferroviario lungo 20 km.
