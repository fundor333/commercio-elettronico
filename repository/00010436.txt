#titolo Domenico Scilipoti  - Protagonisti
Domenico Scilipoti, l'ex parlamentare Idv passato poi nella fila di Berlusconi, è stato candidato nella lista al Senato in Calabria dopo le polemiche sul suo nome scoppiate in Abruzzo. Scilipoti occupa la posizione n.6. l'ultimo utile per l'elezione in caso di vittoria del partito alle prossime elezioni, ma che non gli garantirebbe uno scranno in Parlamento in caso di vittoria del centrosinistra. 
 In sostanza, a bocce fermissime, emerge che nel mazzo delle candidature date per vincenti stravince il Governatore, e Coordinatore regionale del Pdl dell Calbaria, Giuseppe Scopelliti, che piazza suoi fedelissimi in Pdl e Grande Sud nella maggioranza degli eletti virtuali sia alla Camera che al Senato.  
 Ha però dovuto ingoiare il rospo Scilipoti, combattendo fino alle sei del mattino con Denis Verdini e cedendo solo per rispetto degli altri candidati. Scilipoti precede nella lista Demi Arena, ex sindaco di Reggio Calabria, che potrebbe essere eletto nel caso in cui il Pdl conquistasse gli stessi seggi (sei) delle elezioni precedenti. In ogni caso sia per Arena, in caso di non elezione, sia per Wanda Ferro, presidente della Provincia di Catanzaro, non si esclude la possibilità di un impegno nel Governo regionale. Contro la candidatura di Scilipoti in Calabria tuona il commissario del Pd della Calabria, Alfredo D'Attorre, secondo il quale "si tratta di un atto di disprezzo e di prepotenza nei confronti dei calabresi. Il risultato finale è che il presidente della Regione, Scopelliti, che ha trascorso gli ultimi giorni nelle anticamere romane nella vano tentativo di essere candidato, ritorna in Calabria non solo senza aver ottenuto la sua candidatura ma portando ai calabresi, come gentile omaggio di Berlusconi, quella di Scilipoti, rifiutato dai dirigenti del Pdl di tutte le altre regioni italiane".  
