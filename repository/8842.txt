#titolo Design: 5 giorni eventi per Fuori Salone al Brera District - Notiziario Design
     (ANSA) - MONZA, 07 MAR - Saranno le botteghe storiche, i
moderni showroom e gli spazi privati piu' suggestivi dello
storico quartiere di Milano a ospitare la quarta edizione di
Brera Design District, in programma dal 9 al 14 aprile, in
occasione del Fuori Salone 2013. La manifestazione e' ideata da
Milano Design Network di Studiolabo, con il patrocinio del
Comune.    ''Il valore della qualita', in una riflessione tra il fare
artigianale e il pensare industriale'' sara' il tema di questa
edizione, interpretato dalle aziende partecipanti e organizzato
in un percorso che portera' il pubblico a visitare il quartiere,
osservandolo dal punto di vista del design e della creativita'. La manifestazione, hanno spiegato i promotori, ha l'obiettivo di
comunicare Brera quale punto di riferimento per il design
milanese, in un'operazione di marketing territoriale.    ''Il Brera Design District rappresenta un interessante
tassello di comunicazione dedicato alla promozione delle
eccellenze e dei punti di forza attivi sul territorio'', hanno
affermato Franco D'Alfonso, assessore al Commercio, e Stefano
Boeri, assessore a Cultura e Design di Palazzo Marino. (ANSA).
