#titolo Da Ecofin ok a 'two pack', più poteri controllo su bilanci - Economia e lavoro - ANSA Europa
  BRUXELLES - Via libera dall'Ecofin al ' Two pack ', il pacchetto di regole che rafforza la  governance europea  e da' nuovi poteri alla Commissione tra cui quello di 'imporre' modifiche alle leggi finanziarie degli Stati. La normativa passa ora alla plenaria del Parlamento Ue che la prossima settimana dovra' dare l'ok definitivo per trasformarla in legge.  
   
 La nuova stretta sulla governance terra' conto degli sforzi gia' fatti dai Paesi e non aggravera' le  richieste sui bilanci  gia' 'stressati'. Agli Stati verra' quindi chiesto di dettagliare quali investimenti abbiano un potenziale di crescita e occupazione, e anche la riduzione dei loro deficit sara' applicata in modo piu' flessibile in circostanze eccezionali o in condizioni di andamento molto negativo dell'economia. Per il commissario agli affari economici  Olli Rehn  si tratta di un passo in avanti ''enorme, per rafforzare l'unione monetaria e la sorveglianza''. 
   
    
