#titolo Un corso a Taranto per studiare i delfini - Natura - Ambiente&Energia
  TARANTO - Diventare 'whalewatchers', ovvero persone in grado di studiare e riconoscere i mammiferi marini nel loro ambiente naturale. E' l'obiettivo del corso organizzato dalla Jonian Dolphin Conservation (Jdc), l'associazione che da quattro anni studia e monitora la presenza di cetacei nel Golfo di Taranto, ricerche che hanno gia' portato alla individuazione di colonie stanziali di delfini nel mare Ionio. 
La durata del corso e' di 90 ore, delle quali 60 di lezioni teoriche che si terranno all'Istituto Zooprofilattico Sperimentale, in via Lago di Montepulciano a Taranto, e 30 di pratica con cinque uscite in mare a bordo di 'Taras', il nuovo catamarano scientifico della Jonian Dolphin Conservation.  Ai partecipanti, massimo 20, sara' fornito tutto il materiale didattico: per informazioni si puo' contattare il numero telefonico 348.0323630, visitare il sito 'www.joniandolphin.it' oppure inviare una mail all'indirizzo areaprogetti@joniandolphin.it.     Le lezioni saranno tenute da Vincenzo Prunella, direttore del corso e responsabile del Comitato scientifico Jdc, e da Nicola Zizzo, Salvatore Dimatteo, Roberto Carlucci, Giuseppe Catapano e Lucio Rositani.  
