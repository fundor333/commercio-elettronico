#titolo Infrastrutture: eurodeputati, voto Ten-T passo avanti Italia - Industria e trasporti - ANSA Europa
     (ANSA) - BRUXELLES, 18 DIC - L'approvazione in Commissione
parlamentare del nuovo regolamento e dei tracciati delle reti
TEN-T nonche' del regolamento Connecting Europe Facility (CEF)
e' ''un enorme passo avanti per l'Italia, perch√© vengono
confermati i quattro (su un totale di dieci) corridoi prioritari
che attraverseranno il nostro territorio''. Cosi' gli
europarlamentari italiani del Pdl, Antonio Cancian e Carlo
Fidanza, sottolineano la loro soddisfazione auspicando pero' che
il Consiglio ''confermi una dotazione finanziaria adeguata'' per
progetti che possano permettere all'Italia ''un deciso recupero
di competitivita'''.    ''Si tratta - scrivono i due parlamentari, membri della
Commissione Trasporti - di due dossier fondamentali per
rilanciare la crescita, facendo i conti con le scarse risorse a
disposizione, che vogliamo vedere potenziate attraverso
strumenti finanziari (project bond) e il ricorso a risorse
proprie (eurobond)''.    Secondo Cancian e Fidanza ''nel corso dei lavori parlamentari
abbiamo raggiunto ulteriori significativi miglioramenti rispetto
alla proposta originaria, tra i quali l'inserimento nella rete
prioritaria dei porti fluviali di Mantova e Cremona in vista del
potenziamento della navigabilita' lungo il Po, del porto di
Cagliari, e delle piattaforme intermodali di Firenze, Verona e
Cervignano''. (ANSA).
