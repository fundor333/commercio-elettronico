#titolo Ambiente: Tommasi, Disidrat opportunita' per il sistema paese - Speciali ed Eventi - Ambiente&Energia
  ''L'impianto inaugurato a Ravenna, che adotta le migliori tecnologie oggi disponibili per trattamenti di questo tipo, conferma Herambiente come assoluto leader nazionale nel trattamento e smaltimento rifiuti''. Lo sostiene il presidente di Hera, Tomaso Tommasi di Vignano, che a Ravenna ha partecipato all'inaugurazione della nuova piattaforma di smaltimento fanghi. 
   
 ''Ritengo inoltre - ha detto - che rappresenti un'opportunita' importante per l'intero sistema paese, non solo per il valore che consente di ricavare da rifiuti diversamente inutilizzabili e per gli indubbi benefici ambientali, ma anche in considerazione del forte fabbisogno ancora espresso dalle imprese per quanto attiene lo smaltimento di rifiuti speciali con modalita' trasparenti, professionali ed efficienti''. 
   
 Soddisfazione per l'inaugurazione e' stata espressa anche dagli enti locali ravennati. ''L'impianto - ha detto il sindaco, Fabrizio Matteucci - e' di importanza strategica per il sistema delle nostre industrie, l'utilizzo di tecnologie sofisticate rende l'impianto sicuro dal punto di vista ambientale e per i cittadini. Il fatto che le dimensioni e le caratteristiche ne facciano un'eccellenza europea, non puo' che renderci orgogliosi''. 
   
 La tutela dell'ambiente e' una priorita' anche per la Provincia di Ravenna: ''L'inaugurazione dell'impianto - ha detto il presidente Claudio Casadio - e' un'ulteriore testimonianza del fatto che un territorio e una comunita' civile ed economica consapevoli sanno programmare la loro crescita insieme''.  
