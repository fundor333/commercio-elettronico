#titolo Omicidio Matilda,pm chiede riaprire caso - Piemonte
     (ANSA) - VERCELLI, 14 MAR - La procura di Vercelli ha chiesto
di riaprire l'inchiesta su Antonio Cangialosi per la morte di
Matilda, la bimba di 2 anni uccisa nel 2005 a Roasio. La madre,
Elena Romani, e' stata assolta in primo grado e in Appello e la
sentenza e' ora in Cassazione. Per Cangialosi, all'epoca
compagno dell'hostess, era stato deciso il non luogo a
procedere, che ora la magistratura chiede di revocare sulla base
delle indicazioni emerse nella sentenza della Corte d'assise. L'udienza il 28 marzo.
