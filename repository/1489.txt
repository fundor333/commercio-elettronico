#titolo Bmw, a Ginevra anteprima europea per i3 Concept Coupe' - Prove  e Novit√† - Motori
  GINEVRA - Anteprima europea per la nuova BMW i3 Concept Coupe' che e' in mostra al salone di Ginevra, aperto da oggi alla stampa internazionale, insieme alla BMW i8 Concept Spyder, vetture che mostrano la gamma futura dei modelli BMW i.       Il cuore del concetto e' costituito dalla tecnologia BMW eDrive alla base delle vetture elettriche e ibride BMW del tipo Plug-in. I propulsori BMW eDrive costituiscono l'elemento centrale di tutti i modelli BMW i e includono l'elettromotore, la batteria agli ioni di litio e la gestione intelligente della propulsione. 
Con il lancio della BMW i3 il BMW Group offrira' ai primi clienti entro l'anno un'elettromobilita' premium, una vera e propria ricetta anticrisi per il mercato europeo.            Nel dettaglio, l'approvvigionamento elettrico del propulsore della BMW i3 e di tutte le altre funzioni della vettura avviene attraverso una batteria agli ioni di litio ad alte prestazioni. Le sue caratteristiche sono una minore dipendenza della cessione di energia, e cosi' anche dell'autonomia della vettura, dall'influsso della temperatura esterna rispetto alle batterie utilizzate attualmente. La soluzione tecnica e' un sistema intelligente di riscaldamento/raffreddamento che mantiene la batteria sempre alla temperatura ottimale di esercizio. Questo migliora l'idoneita' alla guida giornaliera della vettura, la stabilita' nel tempo e la durata di vita della batteria. 
All'interno, il riscaldamento funziona secondo il principio della pompa di calore e risparmia nella guida in citta' fino al 30 percento di corrente rispetto a un tradizionale sistema di riscaldamento elettrico. L'illuminazione interna ed esterna e' stata realizzata con diodi luminosi a basso consumo di corrente. 
Entrambe le misure contribuiscono in modo significativo ad ''assicurare l'autonomia'' della BMW i3. 
Le dimensioni e la gestione della batteria e degli utenti non sono pero' le uniche misure con le quali BMW i affronta il tema dell'autonomia. La BMW i3 sara' la prima vettura elettrica del mondo completamente collegata in rete, con dei servizi di BMW ConnectedDrive innovativi e sviluppati appositamente per tenere conto delle richieste specifiche dell'elettromobilita'.        Per esempio, grazie alle funzioni disegnate appositamente per la tecnologia BMW eDrive, il guidatore ottiene ancora prima di partire delle informazioni realistiche sull'autonomia della propria vettura. L'elemento centrale dell'unita' di navigazione collegata in rete e' l'indicatore dinamico dell'autonomia che considera tutti i principali fattori che influenzano l'autonomia lungo il percorso: oltre allo stato di carica della batteria, allo stile di guida, alle funzioni elettriche di comfort e alla modalita' di guida selezionata, vengono incluse nel calcolo anche le particolarita' topografiche e la momentanea situazione del traffico.      Dato che il consumo energetico e cosi' l'autonomia della vettura sono influenzabili attivamente dal guidatore, nel momento in cui egli passa da una modalita' di guida all'altra, il risultato grafico del calcolo dell'autonomia viene presentato sempre in due varianti: l'attuale autonomia della vettura viene visualizzata al guidatore nella modalita' di guida Comfort e nel modo Eco Pro o Eco Pro+. Per aumentare l'autonomia l'assistente di autonomia gli segnala eventualmente di cambiare modalita' di guida e passare alla modalita' Eco Pro oppure Eco Pro+. Inoltre, il Range Extender, disponibile come optional, permette di aumentare l'autonomia della BMW i3 a 300 chilometri.  
