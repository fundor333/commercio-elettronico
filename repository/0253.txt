#titolo Premio partita è mogli e compagne in camera - Mondiali Sudafrica
  (ANSA) - JOHANNESBURG - I giocatori dell'Olanda che anno conquistato l'accesso alla finale mondiale sono liberi oggi e domani, e riprenderanno ad allenarsi soltanto venerdì 9, sul campo della Wits University. Lo ha annunciato la federcalcio olandese a Johannesburg.  Ma, ispirandosi ai tempi di Cruijff e Neeskens, il ct Bert van Marwijck ha anche stabilito che per tutta la giornata di 
oggi i suoi calciatori (che sono rientrati a Johannesburg all'alba, alle 4) possono ricevere mogli e fidanzate nelle stanze dell'albergo, l'Hilton di Sandton, che ospiterà la delegazione arancione fino al giorno della finale. 
 Chi domani volesse tenersi comunque in esercizio fisico, ha fatto sapere sempre la federazione, potrà farlo utilizzando la palestra (molto ben attrezzata) dell'albergo. Alla vigilia del match per il titolo l'Olanda vorrebbe allenarsi nello stadio di Soccer City, ma la Fifa non ha ancora fatto sapere se ciò sarà possibile: potrebbe essere deciso di preservare il terreno e quindi le due finaliste potrebbero essere invitate ad andare altrove.  
