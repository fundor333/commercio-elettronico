#titolo Controlli carabinieri Orvieto, 3 denunce - Umbria
     (ANSA) - TERNI, 18 MAR - Tre denunce a piede libero, due
patenti ritirate e un veicolo sequestrato ai fini della
confisca: e' il risultato di un servizio di controllo per il
contrasto delle stragi del sabato sera, svolto dai carabinieri
della compagnia di Orvieto. In particolare, un 20enne moldavo e un 26enne di Ficulle sono
stati sorpresi alla guida con un tasso alcolemico risultato
superiore ai limiti previsti. Per il 26enne, oltre al ritiro
della patente, scattera' anche la confisca dell'auto.
