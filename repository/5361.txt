#titolo Auto contro camion a Lucca, muore 36enne - Toscana
     (ANSA) - LUCCA, 16 MAR - Incidente mortale questa mattina
intorno alle 6.30 sulla statale 12 in localita' Ponte a Moriano
(Lucca). La vittima e' Ivano Bertoncini, 36 anni, di Coreglia
(Lucca). L'uomo, alla guida di una Opel corsa stava andando a
lavoro quando si e' scontrato frontalmente con un camion. Sul
posto oltre al 118 anche la polizia stradale e i vigili del
fuoco che hanno impiegato circa un'ora e mezzo per estrarre il
corpo dell'uomo, morto sul colpo, dalle lamiere. Ancora da
chiarire le cause.
