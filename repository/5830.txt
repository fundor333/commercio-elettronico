#titolo Acqua,energia,rifiuti e gas, ecco top aziende - Acqua: Top News - Ambiente&Energia
  ROMA - Cento aziende per un fatturato complessivo di 111 miliardi che operano in energia, acqua, gas e rifiuti: tra queste le migliori utility italiane indicate dal primo 'Top utility award', in corso a Roma. 
''E' un universo quello delle utility italiane che ha investito lo 0,2% del pil in tecnologia e innovazione'', osserva Alessandro Marangoni, direttore scientifico del premio e ceo della societa' di consulenza strategica Althesys. 
I numeri, viene anticipato da Marangoni, sono al passo con i competitor europei: cresce il tasso di sostenibilita' sociale e la voglia di 'verde' (otto ex municipalizzate su dieci vantano un sistema di certificazione ambientale e di qualita'), le utility produttrici di energia elettrica emettono meno CO2 rispetto alla media italiana.     ''L'aggregato economico delle migliori dieci aziende italiane - spiega il ceo di Althesys - presenta un valore medio in termini di utile operativo lordo sul fatturato del 22%, superiore a quello europeo che si attesta al 16,5%; in questo modo - conclude - viene sfatato il mito secondo cui le nostre imprese sarebbero meno efficienti''.     Tra i partners di Top utility award, che gode del patrocinio dei ministeri dello Sviluppo e dell'Ambiente, Federutility, Assoelettrica, Camere di Commercio d'Italia, e Gestore dei servizi energetici; cinque le categorie premiate, oltre a premi alla sostenibilita', alla comunicazione e a sviluppo e tecnologia.  
