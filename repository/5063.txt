#titolo Bruxelles neutrale su proprieta' pubblica o privata acqua - Acqua: Top News - Ambiente&Energia
 
            
            BRUXELLES - La Commissione Ue ''ha una posizione neutrale sulla
proprieta' pubblica o privata delle risorse idriche'' e
riconosce che ''l'acqua e' un bene pubblico, di vitale
importanza per i cittadini e che la gestione delle risorse
idriche e' di competenza degli Stati membri''. Cosi' in una nota
congiunta i commissari Ue all'Ambiente Janez Potocnik e agli
Affari interni Michel Barnier precisano la propria posizione
sull'argomento. Ieri la commissione 'mercato interno' del Parlamento europeo
aveva dato l'ok all'apertura dei negoziati col Consiglio dei
ministri per rivedere le leggi europee su concessioni e appalti
pubblici. Intanto, il leader del gruppo S&D Hannes Swoboda ha
fatto sapere ''di schierarsi contro qualsiasi forma di
privatizzazione''. ''Nei casi in cui l'autorita' pubblica di un Paese decida di
fornire servizi attraverso un operatore economico privato -
proseguono invece Potocnik e Barnier - la Commissione ha
proposto regole che contribuiranno alla trasparenza ed efficacia
nella spesa di denaro pubblico, permettendo alle autorita'
pubbliche di fare scelte migliori''.
