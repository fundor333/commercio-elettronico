#titolo Porti: Napoli; bilancio ok per container e passeggeri - Porti e Logistica - Mare
  (ANSA) - NAPOLI, 10 GEN - Il traffico container e il numero di passeggeri complessivi si confermano punti di forza del porto di Napoli. Il 2012 infatti si e' chiuso con un segno positivo in entrambi i settori di traffico: i contenitori in teu movimentati nel 2012 sono stati 546.818, + 3,8% rispetto al 2011; i passeggeri sfiorano globalmente il 3% di crescita, essendo passati da 6.218.924 nel 2011 a 6.400.000 del 2012.    Nel settore del traffico crocieristico, secondo le prime indicazioni, si registra una flessione del 5%. Da 1.297.267 croceristi del 2011 siamo passati infatti a 1.228.651 nel 2012 . 
Il traffico merci, infine, presenta  una flessione a 21.125.946 tonnellate rispetto ai 21.547.144 del 2011. In sostanza il porto di Napoli mantiene, pur con lievi flessioni, legate anche alla crisi economica generale, le proprie posizioni di mercato.(ANSA).  
