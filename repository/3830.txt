#titolo Monterosaski lancia skipass semistagionale - Turismo & Mercato
  (ANSA) - AOSTA, 9 FEB - Uno skipass semistagionale che parte da febbraio e arriva al 14 aprile. La proposta arriva dalla Monterosaski (che gestisce le piste della Val d'Ayas, della valle di Gressoney e di Alagna Valsesia) per combattere la crisi economica ed offrire un'opportunita' in piu' agli appassionati di sci. 
Lo skipass semistagionale costa 481 euro (contro i 740 di quello 'intero'). Si tratta di un' offerta vantaggiosa - spiegano alla Monterosaski - per chi sciera' per piu' di 12 volte entro la fine della stagione. A testimoniare il successo della proposta - nonostante la ridotta promozione - sono i numeri: finora il semistagionale e' stato scelto da circa il 15% di quelli che hanno acquistato l'abbonamento. ''Il cliente tipo - spiegano alla Monterosaski - e' maschio, giovane e sportivo. 
Ma non mancano le mamme che vogliono seguire i bambini. E vista la risposta degli sciatori l'iniziativa sara' riproposta anche per i prossimi anni''. (ANSA).  
