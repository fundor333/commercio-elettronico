#titolo Aldrovandi: a domiciliari agente Segatto - Top News
     (ANSA) - BOLOGNA, 18 MAR - Monica Segatto, uno dei 4 agenti
di polizia condannati in via definitiva per la morte di Federico
Aldrovandi, e' stata scarcerata. L'ha deciso il giudice di
Sorveglianza di Padova, nel cui carcere la poliziotta era
detenuta dopo l'ordinanza della Sorveglianza di Bologna. Per
Segatto, assistita dall'avv.Eugenio Pini, che aveva presentato
ricorso ai sensi della 'svuota-carceri', disposta la detenzione
domiciliare. Aldrovandi, 18 anni, mori' durante un controllo a
Ferrara il 25 settembre 2005.
