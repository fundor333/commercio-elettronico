#titolo Esploriamo una centrale nucleare - Libri

			 Una bicicletta che si muove da sola per andare a scuola senza faticare sui pedali? Tutto merito dell'elettricità, quella misteriosa forma di energia che arriva alla nostra presa a muro ma che parte da molto lontano, anche dalle centrali nucleari della vicina Francia. Per capire come funzionano questi giganteschi 'funghi' basta farsi guidare dalla curiosita' di tre piccoli amici, Baptiste, Alexandre e Chloe', i protagonisti di ''Esploriamo una centrale nucleare'' (Edizioni Dedalo, 64 pagine, 7,50 euro). 
I tre compagni di scuola trovano le risposte a tutte le loro domande grazie all'aiuto di Agathe, la sorella maggiore di Baptiste, che lavora proprio in una centrale nucleare che produce energia elettrica in Francia. Insieme a lei, i ragazzi visitano la centrale e, grazie al misterioso signor Albert che assomiglia stranamente al grande fisico Albert Eistein, imparano a cosa servono le turbine a vapore, che cos'è un atomo, da dove viene l'uranio e come lo si trasforma in elettricità. 
Alla fine del libro tanti approfondimenti e giochi per mettersi alla prova anche con l'aiuto dei grandi. 
		
