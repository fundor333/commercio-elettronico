#titolo Nautica: Ferretti resta a Forli', ma non si espandera' - Shipping e Cantieri - Mare
  (ANSA) - FORLI', 17 DIC - Confermata la parte forlivese del nuovo piano industriale del gruppo  Ferrett i, anche se non ''in chiave espansiva''. E' emerso dall'incontro nella Provincia di Forli'-Cesena, a cui hanno partecipato Ferruccio Rossi (ad del Gruppo nautico), Giancarlo Muzzarelli (assessore regionale alle attivita' produttive), Guglielmo Russo, Denis Merloni e Bruna Baravelli per la Provincia di Forli'-Cesena, Roberto Balzani e Maria Maltoni per il Comune di Forli', Daniele Zoffoli (presidente del consiglio provinciale) , Alberto Zambianchi per la Camera di Commercio ed Enzo Poggi per Unindustria.     Nell'illustrare il piano industriale approvato dal cda Ferretti, Rossi ha evidenziato che la strategia perseguita sara' quella di rafforzare la presenza nel mondo per diventare leader globali. La nuova proprieta' crede nelle potenzialita' del Gruppo, e' disponibile a sostenere le strategie di sviluppo ed ha previsto nel 2013 il pareggio.     Per quanto riguarda il sito di Forli', Rossi ha confermato la scelta dell'investimento per il nuovo stabilimento forlivese, chiarendo pero' che si tratta di un investimento non espansivo ma di razionalizzazione e contenimento dei costi, necessari al raggiungimento di quell'equilibrio finanziario indispensabile per sostenere qualsiasi politica di sviluppo. 
L'area del Pacifico- ha precisato Rossi - e' quella piu' dinamica e registrera' livelli di crescita superiori a quelle del resto del mondo, per cui lo sforzo maggiore dovra' essere indirizzato su quei mercati.     Da parte loro tutti i rappresentanti delle istituzioni presenti hanno sollecitato una riflessione sulle possibili collaborazioni per radicare in modo sempre piu' strutturato le attivita' del Gruppo nel forlivese ed hanno ribadito la disponibilita' a collaborare per accelerare tutte le procedure autorizzative, per sostenere le necessita' del Gruppo nei campi della formazione professionale, dell'istruzione, della ricerca e dell'innovazione.   (ANSA).  
