#titolo TURISMO: A LAVORO 007 PER INDAGINE SU ACCOGLIENZA E OFFERTA - Turismo Calabria
     (ANSA) - CATANZARO, 29 MAG - Sara' condotta per l'estate 2010 
un'indagine effettuata con la tecnica di rilevazione 'del 
cliente misterioso' che consentira' di carpire informazioni che 
altrimenti potrebbero essere celate o rese parzialmente sulla 
professionalita' e l'accoglienza dell'offerta turistica.    Il risultato dell'indagine condotta nel mese di agosto 2009 
ci pone di fronte da un lato a operatori professionali e 
disponibili, ma allo stesso tempo si registra un numero elevato 
di rispondenti dalla poca professionalita': circa il 50% degli 
intervistati risponde con tono piatto e in alcuni casi 
addirittura brusco, l'atteggiamento indifferente e' assunto dal 
47% del campione, un 11% risponde con accento marcato e 
soprattutto il 42% circa non e' disponibile a inviare materiale 
pubblicitario.    Questo presuppone che il turista debba scegliere la Calabria 
senza averne preso visione. Stessa riflessione per gli uffici di 
informazione turistica: una nota di merito per questi ultimi va 
alla loro capacita' di sostenere in modo soddisfacente la 
conversazione in lingua inglese.    Due le indagini che hanno consentito di fare un'analisi 
approfondita sull'offerta turistica in Calabria: l'una, presso 
le strutture ricettive (406 gli operatori coinvolti) e, l'altra, 
presso gli uffici di informazione turistica (Iat, Proloco, 
Consorzi di albergatori, Associazioni, etc). Le informazioni 
raccolte dagli '007' sulle strutture di accoglienza riguardano i 
servizi offerti e le informazioni fornite (durante il colloquio 
telefonico) alle quali e' stato assegnato un giudizio. I temi 
della professionalita' e dell'informazione non possono piu' 
attendere.(ANSA).
