#titolo Da assessori Foligno fondo contro crisi - Umbria
     (ANSA) - PERUGIA, 16 MAR - Costituzione di un fondo con
risorse personali dei componenti della giunta comunale da
destinare alle famiglie in difficolta', alloggi per disoccupati
e sfrattati, superamento del patto di stabilita' per consentire
immediatamente il pagamento delle forniture alle imprese: sono
alcuni provvedimenti annunciati dal sindaco di Foligno, Nando
Mismetti. Tra le iniziative previste per affrontare la crisi, c'e' anche
il trasporto di minori o di anziani in grande difficolta'
economica.
