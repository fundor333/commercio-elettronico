#titolo Card.Mahony: prego anche per chi mi odia - Diario Vaticano
  Card.Mahony: prego anche per chi mi odiaNelle "mie preghiere quotidiane includo chi mi ama e anche chi mi odia", "coloro che non possono perdonarmi, i media che dicono costantemente male di me, quelli che mi disprezzano e mi odiano. Se non pregassi per tutte queste persone, non seguirei" gli insegnamenti di Gesù. Così il cardinale Roger Mahony sul proprio blog, in cui parla di amore per i nemici. "Il messaggio di amore e perdono di Dio ha inondato il mondo, e questo messaggio ha il potere di cambiare i cuori e la mente". Un intervento sul blog, quello di Mahony, preannunciato con un tweet: "Qualcuno interessato ad amare i nemici, o fare del bene a chi lo perseguita? Guardate il mio blog. Wow, Gesù chiede molto"."Non riesco a ricordare un altro periodo come quello attuale in cui la gente tende a essere così critica, così rapida ad accusare, giudicare e condannare" afferma Mahony, arcivescovo di Los Angeles fino al 2011, sul proprio blog. "E spesso con scarsi fatti reali e informazioni. Con le news 24 ore al giorno sette giorni su sette c'é poco o nulla in termini di controllo dei fatti; no analisi profonde; no contesti o storia offerti. Tutto viene riportato come 'news' senza riguardo per le basi di quello che viene riportato". 
di Anna Lisa Rapana' 
 Ieri le accuse, oggi le dimissioni e la rinuncia al Conclave. La Chiesa cattolica nel Regno Unito in crisi in uno dei momenti piu' delicati nella storia recente del Vaticano: il suo piu' alto rappresentante, il cardinale Keith O'Brien, ha rassegnato le dimissioni dall'arcidiocesi Saint Andrews ed Edimburgo dopo che ieri erano emerse accuse di ''comportamento inappropriato'' nei confronti di tre sacerdoti e un ex sacerdote, per episodi che risalgono a oltre 30 anni fa.    Questo a pochi giorni dall'inizio del Conclave in cui il porporato scozzese aveva diritto di voto. ''Mi scuso con coloro che ho offeso'', ha detto il porporato a seguito della sua  drammatica scelta che scuote ulteriormente queste ore convulse. 
 Rinuncio al Conclave, ha spiegato, perche' ''non voglio che l'attenzione dei media a Roma si concentrino su di me. Ma piuttosto su papa Benedetto XVI e sul suo successore''.    Eppure l'ombra degli scandali aveva gia' offuscato questo storico momento, con altri cardinali fin troppo chiacchierati. Ci si chiede se il gesto di O'Brien non possa ispirare anche altri a fare lo stesso. Per il momento non e' cosi'. 
 O'Brien aveva gia' annunciato nei giorni scorsi l'intenzione di recarsi a Roma (sarebbe dovuto partire domani, aveva detto) per riunirsi in Conclave con gli altri porporati e decidere il nome del successore di Benedetto XVI. Sarebbe stato l'unico rappresentante del Regno Unito. In quell'occasione - un'intervista alla Bbc - altre dichiarazioni di O'Brien avevano suscitato non poco clamore: aveva ammesso infatti che a suo avviso i preti dovrebbero scegliere se potersi sposare.    ''E' un mondo libero e mi sono reso conto che per i preti e' difficile far fronte alla richiesta di celibato'', aveva detto. 
 A sorpresa, anche perche' il porporato a capo della diocesi scozzese e' da sempre considerato un conservatore e un tradizionalista. Note le sue posizioni rigidissime sull'omosessualita' (''immorale'') e contro i matrimoni gay.    Di ieri invece, in prima pagina sull'Observer, le accuse-shock da parte di tre sacerdoti e un ex sacerdote di ''comportamento inappropriato'' nei loro confronti, per episodi che risalgono a oltre 30 anni fa. Uno al 1980. Accuse che sarebbero state segnalate al Vaticano gia' prima dell'annuncio delle dimissioni di Benedetto XVI l'11 febbraio scorso, ma emerse solo adesso.    O'Brien compira' 75 anni il mese prossimo, a quel punto e' previsto che presentino le loro dimissioni dall'incarico a guida della diocesi. Lo ha ricordato anche oggi il Vaticano.   
