#titolo Esordio mondiale a Ginevra per prototipo Toyota FT-86 Open - Prove  e Novit√† - Motori
  ROMA - Esordio mondiale al Motor Show di Ginevra 2013 per il prototipo Toyota FT-86 Open. Sulla scia del successo della coupe' GT86, il prototipo FT-86 Open sara' esposto allo show svizzero per valutare le reazioni dei clienti all'eventuale lancio di una variante aperta della compatta 2+2 sportiva con motore 'boxer' anteriore e trazione posteriore. Il prototipo FT-86 Open e' sviluppato per unire vivacita', coinvolgimento e potenzialita' dinamiche della GT86 al piacere di guidare le auto con tetto apribile.     Con 4.24 m di lunghezza, 1.77 m di larghezza, 1.27 m di altezza e un passo lungo 2.57 m, il prototipo FT-86 Open dispone di un tetto in tessuto multi-strato con vetro posteriore in cristallo. Il format resta lo stesso della GT86 2+2, con il tetto raccolto dietro i sedili fissi posteriori e minima intrusione nel bagagliaio. L'eleganza del prototipo, espressa dal colore bianco degli esterni, dal Blue Navy del tetto e dal bianco acceso della tappezzeria e dei rivestimenti interni, rifiniti con tonalita' dorate, crea allo stesso tempo un'immagine sportiva e lussuosa. L'esclusiva combinazione cromatica e' caratterizzata dall'ulteriore coordinazione offerta dallo sfondo Blue Navy per tappezzeria, cuciture e per le tonalita' dorate della pelle dei sedili.     Il prototipo FT-86 Open condivide piattaforma e trasmissione della GT86. Il boxer aspirato a cilindri orizzontali contrapposti da 1.998 cc con iniezione D-4S, e' installato in modo da abbassare il baricentro. La potenza e' di 100 Cv/litro, con trazione posteriore, trasmissione manuale o automatica con palette al volante, per una cambiata in soli 0,2 secondi. 
All'anteriore e' previsto l'assale MacPherson  e  al posteriore il doppio braccio oscillante per la massima reattivita' ai comandi e un controllo ottimale. Il  servosterzo elettrico assicura un rapporto pari a 13.1, in linea con quello delle auto da corsa, mentre i dischi ventilati offrono un ottimo controllo in frenata. Dal momento che la GT86 e' sviluppata in funzione dell'opzione cabriolet, l'impatto sulla rigidita' strutturale non dovrebbe essere elevato. Il tetto in tessuto dovrebbe inoltre favorire un baricentro ottimale. La massa complessiva della GT86 si attesta a soli 1.257 kg, per un rapporto potenza-peso pari a circa 160 Cv/tonnellata, indispensabile per garantire buone prestazioni a un veicolo equipaggiato con un motore di cilindrata contenuta.  
