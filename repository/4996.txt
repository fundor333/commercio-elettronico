#titolo Lupatelli e' un esempio, nuovo contratto - Toscana
     (ANSA) - FIRENZE, 13 MAR - La Fiorentina ha rinnovato di un anno
il contratto a Cristiano Lupatelli, terzo portiere dei viola e
uomo-spogliatoio. ''Cristiano e' stato il nostro punto di
partenza questa estate - ha detto il ds Prade' - e' colui che
da' l'esempio, mette allegria al gruppo''. Ha aggiunto il
direttore tecnico Macia: ''E' un ragazzo meraviglioso, nel
calcio stanno mancando giocatori cosi'''. Stupito Lupatelli che,
dopo i saluti scherzosi di alcuni compagni, ha detto di aver
appreso la notizia a sorpresa.
