#titolo Teiera di Napoleone in mostra a Firenze - Cultura e Tendenze
     (ANSA) - FIRENZE, 18 MAR - Oltre 150 porcellane preziose, tra le
quali anche la teiera e il vassoio donati da Napoleone a Elisa
Bonaparte nel 1813, saranno esposte nell'ambito di ''Lusso ed
eleganza. La porcellana francese a Palazzo Pitti e la
manifattura Ginori (1800-1830)'', dal 19 marzo al 23 giugno nel
Museo degli Argenti a Firenze. In occasione della mostra, pezzi
pregiati della manifattura di Sesto Fiorentino fondata nel 1737
saranno affiancati da opere in arrivo da importanti collezioni
pubbliche e private.
