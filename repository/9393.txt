#titolo Countdown voto: le tappe - Politica
  
 di Francesco Bongarra' 
 Una volta presentate le liste dei candidati, entra nel vivo la campagna elettorale verso il voto, il prossimo 24 febbraio, per l'elezione di deputati e senatori della XVII legislatura. 
 Ecco, tappa per tappa, il 'countdown' fino alla prima seduta delleCamere. 
 - 25 GENNAIO:  Via ai comizi ed alle manifestazioni elettorali: possono essere tenute fino alle 24 del 22 FEBBRAIO, quando scatta il silenzio elettorale. Nello stesso periodo e' possibile affiggere manifesti e giornali murali, ma la propaganda non puo' essere fatta con tabelloni luminosi o con il lancio in pubblico di volantini. Da questa data scatta anche la tariffa postale agevolata per la propaganda elettorale. 
 - 30 GENNAIO:  Fino al 4 febbraio vanno designati gli scrutatori dei seggi elettorali. 
 - 6 FEBBRAIO:  E' il termine massimo entro il quale vanno inviati agli elettori residenti all'estero i plichi che contengono i certificati e le schede elettorali. Chi non lo avesse ricevuto puo' chiederlo al consolato di competenza entro il 10 febbraio. 
 - 9 FEBBRAIO:  Scatta il divieto di pubblicazione e diffusione di sondaggi politico-elettorali. 
 - 14 FEBBRAIO:  Termine ultimo per la spedizione ai consolati da parte degli elettori residenti all'estero delle buste con le schede votate. Non oltre le 16 del 21 febbraio quelle schede devono essere inviate dai consolati alla Corte d'Appello di Roma. 
 - 22 FEBBRAIO:  Dalle 24 scatta il silenzio elettorale fono alla chiusura delle urne. Nella stessa giornata scade il termine entro cui vanno designati i rappresentanti di lista presso i seggi. 
 - 23 FEBBRAIO:  Dalle 16 si insediano i seggi elettorali. 
 - 24 FEBBRAIO:  I seggi aprono 8 per chiudersi alle 15 del 25 febbraio. A seguire, parte lo spoglio. 
 - 15 MARZO:  Termine ultimo per la prima seduta delle nuove Camere. 
    
