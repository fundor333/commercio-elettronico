#titolo Inghilterra: Fabio Capello - Gli Allenatori - Mondiali Sudafrica
  Fabio Capello nasce a Pieris (Go) il 18 giugno 1946. Dopo una carriera da giocatore trascorsa con le maglie di Spal, Roma, Juventus e Milan, sommando anche 32 presenze ed 8 reti in nazionale maggiore azzurra, ha iniziato la carriera tecnica nella primavera 1987 (subentrando a Liedholm, nel Milan). 
 Si prende poi alcuni anni di pausa prima di rientrare nella societa' rossonera, che allena dal 1991/92 al 1995/96. Un anno a Madrid con il Real (1996/97), poi il ritorno al Milan, che lascia definitivamente alla fine della stagione 1997/98.  Ancora dodici mesi di riposo, poi l'inizio dell'avventura alla Roma, 1999/00, terminata al termine della stagione 2003/04. Dal 2004/05 al 2005/06 siede sulla panchina della Juventus. 
 Nel 2006/07 torna al Real Madrid, prima di assumere, dal dicembre 2007, la guida della nazionale inglese, in seguito alla mancata qualificazione alla fase finale degli Europei di Austria/Svizzera 2008. Nel palmares di Capello ci sono: 1 Mundialito club (Milan, 1986/87), 5 campionati italiani (Milan, 1991/92,1992/93, 1993/94, 1995/96, Roma, 2000/01 - oltre ai due revocati, ma vinti sul campo dalla Juventus 2004/05 e 2005/06), 4 supercoppe di Lega (Milan, 1992, 1993, 1994; Roma 2001), 1 Champions League  (Milan, 1993/94), 1 supercoppa Europea (Milan, 1994), 2 campionati spagnoli (Real Madrid, 1996/97 e 2006/07).    
