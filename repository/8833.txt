#titolo A San Marino stop sigarette elettroniche in luoghi pubblici - Sanità - Salute e Benessere
  (ANSA) - SAN MARINO, 18 MAR - Le sigarette elettroniche a San Marino saranno vendute esclusivamente in farmacia. Lo ha deciso il governo dopo il parere dell'Authority sanitaria e le valutazioni dell'associazione commercianti, valutata anche la posizione dell'Oms. Lo ha riferito il segretario alla Sanita', Francesco Mussoni. 
Il Congresso di Stato, ha spiegato, in attesa di certezze scientifiche maggiori sull'utilizzo delle sigarette elettroniche ha adottato ''un orientamento prudenziale'' consentendone la vendita esclusivamente a maggiorenni e solo nelle farmacie. 
Inoltre a San Marino fumare sigarette elettroniche sara' vietato nei luoghi pubblici, come avviene per quelle tradizionali. 
(ANSA). 
   
