#titolo INNOVAZIONE: A VIATEC ASFALTO RICAVATO DA RICICLO PNEUMATICI - Qualit√° Alto Adige
 
     (ANSA) - BOLZANO, 21 FEB - Le innovazioni, le problematiche e
le relative soluzioni legate al mondo delle infrastrutture
viarie sono al centro della Fiera Viatec, biennale che e'
partita quest'oggi a Bolzano. In questo settore la Provincia di
Bolzano si e' resa protagonista di una sperimentazione, avviata
nel 2011, che ha visto l'utilizzo di un particolare tipo di
asfalto realizzato aggiungendo al tradizionale bitume la gomma
ricavata dal riciclo dei pneumatici arrivati a fine vita.
   Ecopneus, societa' senza scopo di lucro, e' una delle
organizzazioni che si occupa della gestione dei Pneumatici fuori
uso (PFU) ed e' presente alla fiera. Il particolare bitume che
contiene pneumatici ha prestazioni superiori agli asfalti
tradizionali sotto diversi punti di vista come la durata, la
resistenza agli agenti atmosferici e la rumorosita' dei veicoli
in transito. L'abbassamento del rumore provocato dal passaggio
dei veicoli e' stato uno degli aspetti principali che ha spinto
l'amministrazione della Provincia  di Bolzano ad adottare, in
occasione di un intervento manutentivo di un tratto stradale in
Val Venosta, pavimentazioni in ''asphalt rubber''. La
sperimentazione ha dimostrato una riduzione del rumore causato
dai veicoli in transito fino a 5 decibel: per avere la giusta
percezione di tale dato basti pensare che una riduzione di 3 db
corrisponde al dimezzamento della pressione acustica. (ANSA).
           

 
