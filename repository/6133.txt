#titolo Porti: Genova, cerimonia per il teu n. 2milioni del 2012 - Shipping e Cantieri - Mare
  (ANSA) - GENOVA, 19 DIC - L'Autorita' Portuale di Genova si accinge a celebrare un evento per il mondo della portualita' genovese, e non solo genovese: venerdi' prossimo al terminal VTE arriva in porto il teu (twenty feet unit, l'unita' di misura dei container) numero 2 milioni nell'anno 2012. Alle 15, al Voltri Terminal Europa, il record sara' celebrato come un traguardo per il Porto di Genova, capace in un anno difficile di far crescere comunque i suoi traffici fino a toccare un primato per sua natura storico: due milioni di teu in un anno.(ANSA).  
