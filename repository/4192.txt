#titolo Ferrovie: lettera Moretti a Ue, accesso libero a tutta rete - Industria e trasporti - ANSA Europa
     (ANSA) - BRUXELLES, 23 GEN - Il sostegno all'accesso libero a
tutta la rete ferroviaria europea, e a tutte le misure tecniche
per rendere concretamente libero il mercato: e' quanto contenuto
in una lettera che il Comitato di gestione della Comunita'
ferroviaria europea e Societa' di Infrastrutture (Cer) composto
dagli amministratori delegati delle principali ferrovie
nazionali dei 27 Paesi membri, e presieduto dall'amministratore
delegato delle Fs Mario Moretti, ha inviato oggi ai Commissari
europei interessati. Il documento e' stato elaborato in vista
dell'approvazione del Quarto Pacchetto ferroviario, che la
Commissione dovrebbe adottare la prossima settimana.    Sostanzialmente CER sostiene unanimemente l'accesso libero a
tutta la rete ferroviaria europea, oltre a tutte le misure
tecniche per rendere concretamente libero il mercato europeo. Inoltre ha perplessita' sulle modalita' di liberalizzazione dei
contratti di servizio pubblico ed e' contrario alla completa
separazione tra rete e servizio ritenendo, sulla base di uno
studio, che, secondo quanto si legge nel documento, ''aumentera'
i costi di gestione annuali di 5 miliardi di euro ed in
prospettiva fino a 16 miliardi''. (ANSA).
