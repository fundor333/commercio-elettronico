#titolo Lione scavalca Psg e va in testa - Calcio
FRANCIA: LIONE BATTE TROYES E TORNA IN TESTA  - Il Lione approfitta del mezzo passo falso di ieri del Paris Saint Germain e vincendo 2-1 a Troyes in un incontro della 20/a giornata della Ligue 1 torna al primo posto in classifica, con 41 punti, due in più rispetto alla squadra di Ancelotti. Andata in vantaggio dopo 10' con Gonalons, la squadra di Remi Garde ha subito il pareggio al 38' con Nivet ma ad un quarto d'ora dalla fine si è imposta grazie ad una prodezza di Umtiti. Ora il Psg rischia il sorpasso anche da parte del Marsiglia, che è a quota 38 e che giochera domani sera in casa del pericolante Sochaux. Ibrahimovic e compagni hanno offerto ai loro antagonisti una facile occasione per farsi superare, dato che il Lione contro la penultima in classifica ha sbrigato la pratica senza distrarsi, atteggiamento contrario a quello dimostrato ieri delle tante stelle parigine. Ancelotti dovrà fare in conti anche con altri strascichi dell'incontro, dato che Thiago Silva si è infortunato e Thiago Motta, espulso per un brutto fallo, rischia una lunga squalifica. Inoltre, Ibrahimovic è stato ammonito per proteste, terzo giallo nelle ultime cinque giornate che vale un turno di squalifica che lo svedese potrà scontare il 23 gennaio contro il Tolosa in coppa di Francia. 
 Risultati della 20/a giornata della Ligue 1 
 S.Etienne - Tolosa  2-2  
PSG - Ajaccio 0-0   
Troyes - Lione 1-2   
Evian - Brest 0-2   
Montpellier - Lorient 2-0  
Nancy  -Lille 2-2   
Rennes - Bordeaux 0-2   
Reims - Bastia  1-2  
Nizza - Valenciennes 5-0   
Sochaux - Marsiglia 3-1     
 Classifica: Lione 41, PSG 39, Marsiglia 38, Rennes 32, Bordeaux  32, Lorient 31, Lille  30, Nizza 29, Valenciannes 29, Montpellier 29,  St. Etienne 28, Tolosa 27, Bastia  25, Brest 24, Ajaccio 20, Evian TG  19, Reims e Sochaux 19, Troyes 13, Nancy  12.  
