#titolo Vende droga in auto e polizia lo arresta - Umbria
     (ANSA) - TERNI, 15 MAR - E' stato sorpreso dagli agenti
mentre stava vendendo dosi di eroina ai clienti direttamente
dall'interno della sua auto, un ternano di 35 anni, disoccupato
e con precedenti specifici, arrestato in flagranza dalla squadra
mobile. Sequestrati 24 grammi di eroina, con cui si sarebbero potute
confezionare 105 dosi di sostanza stupefacente da vendere a 30
euro ciascuna. L'uomo e' stato fermato nel corso dei servizi di
controllo nella zona tra Le Grazie, l'ospedale e il quartiere
Matteotti.
