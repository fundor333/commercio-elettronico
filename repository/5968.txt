#titolo Ambiente: Clini, le universita' hanno un ruolo fondamentale  - Speciali ed Eventi - Ambiente&Energia
  "Credo che le università possano avere un ruolo fondamentale, se messe in rete con le imprese, per dare una svolta in senso eco  sostenibile alla nostra economia. Sono sicuro che le conoscenze ci siano, e la buona ricerca sia brevettabile ed esportabile al mondo  dell'industria specie sul fronte del risparmio energetico e su quello su cui l'Italia è ben posizionata della produzione di energie  rinnovabili". Lo ha detto il ministro dell'Ambiente Corrado Clini, intervenendo al convegno "Green economy: le politiche, gli attori, le  opportunità per un futuro sostenibile" a palazzo della Ragione, a Padova.      
   
 Clini ha scelto Padova come prima tappa di un tour all'interno della manifestazione "La Notte verde del Nordest", la eco maratona che  culminerà con una serie di workshop che dureranno fino alla mezzanotte di oggi in corso in 200 località tra Veneto, Trentino e Friuli  Venezia Giulia. 
   
 "L'Italia è un Paese che è già entrato a pieno nel business dell'economia sostenibile - ha aggiunto Clini - saremo presenti alla  Conferenza delle Nazioni Unite a Rio de Janeiro il prossimo 4 giugno non solo come sistema politico e ministeriale, ma anche con le  imprese che già operano in questo settore che sul mercato brasiliano sono già 700 e stanno realizzando investimenti, creano posti di  lavoro e danno lustro al nome dell'Italia nel mondo".   
