#titolo Pesca: Interpol, campagna per combattere l'illegalita' - Dal Mare - Terra&Gusto
   - Per combattere la pesca illegale  L'Interpol lancia un Programma specifico sui Crimini Ambientali, con il sostegno del Pew Charitable Trusts, il Ministero norvegese degli Affari Esteri e Agenzia norvegese per la Cooperazione allo Sviluppo.      L'iniziativa, denominata "Project Scale"  è stata presentata alla 1° Conferenza internazionale sull'applicazione della normativa sulla pesca dell'Interpol, tenutasi presso il Segretariato Generale dell'Interpol a Lione. 
''La pesca illegale, non regolamentata e non dichiarata costa all'economia mondiale fino a 23 miliardi di dollari l'anno, secondo uno studio pubblicato nel 2009 sulla rivista peer-reviewed PLoS One, e danneggia le comunità costiere, gli interessi dei pescatori rispettosi delle leggi e l'ambiente marino''    Secondo l'Interpol, e' importante segnalare che l'Italia è nella lista delle 10 nazioni al mondo nelle quali nel 2011/2012 è stata praticata la pesca illegale non dichiarata e non regolamentata (INN) e nelle quali sono state applicate misure inefficaci per prevenire la cattura di specie protette.    Lo rende noto il NOAA (United States National Oceanographic and Atmospheric Administration ) in una relazione datata gennaio 2013 e svolta su mandato del Congresso. 
"Il Progetto SCALE è una naturale estensione degli sforzi dell'Interpol per la salvaguardia delle specie e degli habitat attraverso l'effettiva applicazione delle normative", ha dichiarato David Higgins, responsabile del Programma di criminalità ambientale dell'Interpol.  
