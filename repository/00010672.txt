#titolo Boom Shakira, Waka Waka 'sfonda' il milione - Mondiali Sudafrica
  ANSA) - ROMA -  Sulle note di Waka Waka calera' il sipario dei primo mondiali di calcio in Africa. La popstar colombiana si esibira'  al Soccer City di Johannesburg, nello show che precederà la finale,  cantando il brano ufficiale della rassegna iridata che domina le classifiche mondiali e che ha raggiunto  il milione di copie vendute. 
 Nella storia della Coppa del Mondo, Waka Waka e' il  singolo che ha venduto di più nel minor tempo e quello che ha venduto di più  nell’era digitale. In Italia questo brano è in vetta da otto settimane nella  classifica Digital Download.  
 Il ricavato sarà devoluto a '20 Centers for 2010', campagna della FIFA che mira al cambiamento sociale  attraverso la costituzione di venti centri sportivi chiamati “Football for Hope”  in tutta l’Africa. 
 Il brano, scritto e co-prodotto dalla stessa Shakira, si  ispira a “Zangalewa”, canto di marcia africano reso famoso dal gruppo  camerunense Golden Voices, che unisce strumenti e ritmi afro-colombiani, beat  soca, coro e chitarre sudafricane. 
   
    
