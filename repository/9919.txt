#titolo Prima immagine della Pininfarina Sergio, concept celebrativa - Prove  e Novit√† - Motori
  GINEVRA - Pininfarina ha diffuso la prima immagine completa della concept car Sergio che verra' svelata allo stand dell'Azienda torinese al Salone di Ginevra domani 5 marzo durante una conferenza stampa prevista per le 13.00. 
Questa barchetta biposto - disegnata e costruita su una meccanica che non e' stata indicata ma che, secondo molte fonti, potrebbe essere di origine Ferrari - celebra, con il suo nome, la figura di imprenditore e di grande della 'carrozzeria' di Sergio Pininfarina, rinnovando, si legge nella nota, ''lo spirito e i valori delle straordinarie realizzazioni nate sotto la sua guida e proiettandoli nel futuro all'insegna dell'esclusivita', dell'innovazione e della passione. Con la Sergio, scrive l'Azienda, ''si entra nell'universo affascinante e appassionante della barchetta biposto intesa come oggetto esclusivo, estremo. La sportivita' nel senso piu' genuino, la gioia della guida, la passione di chi pensa all'automobile come ad un'ineguagliabile fonte di emozioni, il piacere di ammirare le forme uniche di una fuoriserie disegnata da Pininfarina''.  
