#titolo Toyota, nasce sul sito il canale dedicato a flotte aziendali - Dalle Aziende - Motori
  ROMA - Nasce, all'interno del sito toyota.it, una nuova sezione dedicata alle flotte aziendali di Toyota che affronta tutti i contenuti del programma ToyotaBusinessPlus, sviluppato dal marchio nipponico per rispondere alle richieste dei clienti business. 
La nuova sezione online - si legge in una nota - ha l'obiettivo di indirizzare l'utente verso i 'plus' dei prodotti Toyota in termini di scelta dell'auto come strumento di lavoro e vantaggi gestionali del parco auto aziendale.       L'utente ha, inoltre, la possibilita' di contattare direttamente il key account manager o di rivolgersi, nella pagina dedicata, ad uno dei business Centers del gruppo. Con questa iniziativa Toyota intende avvicinarsi al mondo delle flotte aziendali e cerca di fornire uno strumento per creare contatto diretto con un click sul sito http://www.toyota.it/businessplus/index.tmex.  
