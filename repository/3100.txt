#titolo Truffe anziani, derubato ottantaduenne - Lombardia
     (ANSA) - MILANO, 17 MAR - Ennesima truffa ai danni di un
anziano a Milano. Vittima stamattina un ottantaduenne residente
in via Savona ingannato da un finto tecnico dell'Enel, l'azienda
elettrica. Il truffatore, che gli ha portato via circa mille
euro in contanti e vari oggetti preziosi, aveva una pronuncia
dell'Est Europa, si e' presentato alle 9.45 alla porta
dell'anziano insieme con una donna con cappellino a visiera.
