#titolo Acqua: Molise, funzioni Ato trasferiti a Regione - Acqua: Dalle Regioni - Ambiente&Energia
     (ANSA) - ROMA, 28 DIC - I compiti e le funzioni delle
Autorita' territoriali ottimali sono state trasferite alla
Regione. Cosi' il Molise, con legge regionale del 3 marzo 2009
(n. 8 'Nuova disciplina in materia di organizzazione del
servizio idrico integrato') ha gia' soppresso gli Ato per il
servizio idrico integrato, secondo i principi di efficienza e di
riduzione della spesa.    Tutte le funzioni e i compiti assegnati dalla normativa
vigente all'Autorit√† di ambito sono stati trasferiti alla
Regione. Sono state concluse tutte le procedure previste per la
liquidazione dell'Autorita' e sono stati accertati e trasferiti
alla Regione i beni e i rapporti giuridici attivi e passivi.    Relativamente alle procedure di infrazione sulla depurazione,
le contestazioni rilevate dalla commissione Europea per
Campobasso ed Isernia, unici due agglomerati sul territorio
regionale, sono state ritenute superate dalla Corte di Giustizia
europea, in seguito ai chiarimenti e alle integrazioni fornite
dallo Stato italiano. Quanto alla programmazione sulle opere,
afferma l'assessore regionale ai Lavori pubblici, Antonio
Chieffo, e' ''in fase di definizione il quadro di riferimento
per soddisfare le esigenze di ottimizzazione ed efficienza degli
impianti esistenti, atteso che il Molise registra una copertura
del territorio superiore al parametro nazionale fissato
dall'Istat''. (ANSA).
