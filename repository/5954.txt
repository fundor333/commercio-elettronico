#titolo Dopo le auto, ecco le mappe TomTom anche per i motociclisti - Componentistica - Motori
  ROMA - Arriva sulle moto TomTom Rider. Il dispositivo di navigazione portatile gia' popolare tra gli automobilisti, e' progettato per dare ai motociclisti la possibilita' di scegliere il tipo di tragitto che si preferisce, quello piu' veloce, il piu' panoramico o impostare un proprio itinerario personalizzato. 
Scaricando il software interattivo Tyre, la grande community dei motociclisti potra' cercare, creare e modificare i percorsi personali tramite pc. In alternativa, la funzione 'Carica i percorsi e vai' consente agli appassionati delle due ruote di caricare i percorsi direttamente sul proprio dispositivo e di condividerli con gli amici tramite Bluetooth. 
Inoltre, gli utenti potranno scaricare ogni anno quattro o piu' aggiornamenti completi sul proprio dispositivo. Grazie al servizio, spiega una nota dell'azienda, ''i motociclisti saranno sempre informati su tutti i cambiamenti relativi alla rete stradale, sugli indirizzi e sui punti di interesse''. Per scaricare gli aggiornamenti, e' necessario disporre di un PC con connessione Internet e di un account MyTomTom. Tra le atre funzioni, c'e' quella 'strade tortuose' che fornisce il percorso piu' adrenalinico disponibile; e non manca la possibilita' di accedere gratis alle modifiche quotidiane delle mappe o ai cambi di percorso e deviazioni segnalate dalla Community Map Share. 
''Abbiamo ascoltato i feedback dei motociclisti per realizzare un dispositivo che possa essere personalizzato in base alla destinazione e al percorso scelto. Grazie al nuovo TomTom Rider i motociclisti potranno guidare in totale liberta' percorrendo itinerari davvero panoramici'', dice Luca Tammaccaro Vice President TomTom Italy & Balkans. Il dispositivo e' disponibile a partire dal 1 Marzo al prezzo ufficiale di 399 euro.  
