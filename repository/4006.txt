#titolo Diventano 15 linee Radiobus a Milano - Lombardia
     (ANSA) - MILANO, 12 MAR - Sabato 16 marzo raggiunge la zona 
Gorla/Ponte Nuovo il Radiobus di Quartiere, il servizio serale e
notturno organizzato da Atm a Milano per garantire più comodità
e sicurezza evitando lunghe attese, percorsi a piedi, linee e
fermate poco frequentate. Il bus di zona parte in coincidenza
con le principali linee di collegamento con il centro città e
porta i passeggeri a destinazione, vicino casa, grazie al
raddoppio delle fermate. E' attivo dalle 22 alle 2. Ora le linee
sono 15.
