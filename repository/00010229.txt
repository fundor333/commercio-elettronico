#titolo Degustazioni e musiche della tradizione per 'Tratipic' - Enogastronomia
  (ANSA) - AOSTA, 09 MAR - L'abbinamento tra alcune delle eccellenze enogastronomiche del territorio valdostano e la musica tradizionale costituiscono il menu di 'Tratipic', evento dedicato alla conoscenza della cultura valdostana in programma il 30 marzo a La Thuile. 
L'appuntamento &#8211; che avra' luogo a partire dalle 16.30 all'arrivo delle piste di sci - proporra' ai partecipanti muniti di bicchiere da degustazione, un itinerario del gusto attraverso tre vini selezionati tra i rinomati Doc della regione alpina abbinati ad altrettanti prodotti tipici locali, tra i quali i celebrati formaggi - come la Fontina Dop e il Fromadzo Dop &#8211; e i salumi come la Mocetta, il Lard d'Arnad Dop o il Jambon de Bosses Dop. Il percorso enogastronomico sara' guidato da un enologo che llustrera' i segreti per un giusto abbinamento vino-cibo, illustrando la realta' agro-alimentare valligiana. 
A scandire il ritmo delle degustazioni, saranno gruppi di musica popolare che suoneranno le note della tradizione delle Alpi, e descriveranno storia e curiosita' dei loro singolari strumenti musicali, dalla ghironda all'organetto diatonico, oggetto di una forte riscoperta da parte dei giovani musicisti locali all'insegna del mix tra echi passato e contemporaneita'. 
(ANSA).  
