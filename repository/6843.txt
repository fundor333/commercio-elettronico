#titolo Festa in citta', 8 piazze per 8 province - Cronaca
Otto province, otto piazze, una citta' in festa.    Il prologo alla ''Notte tricolore'', a Torino coinvolgera' tutta la citta', in particolare il centro, con le piazze e le vie storiche diventate punto d'attrazione per cittadini e turisti, riportando la magica atmosfera olimpica di cinque anni fa.      
 Protagoniste sono le otto province piemontesi che si ''impadroniranno'' ognuna di una location nel cuore della citta': in piazza San Carlo ci sara' la Provincia di Torino; in piazza Castello, Novara e Cuneo; in piazza Carlo Alberto la provincia di Asti. Vercelli sara' di casa in via Lagrange, Alessandria in piazza Palazzo di Citta'; piazza Cln e via Roma saranno della provincia di Biella, mentre piazza Carignano del Verbano Cusio Ossola.  
 Tema comune: la degustazione di prodotti tipici, con le eccellenze gastronomiche e vinicole della regione, musica, danze, gruppi folk, spettacoli teatrali, intrattenimento per tutti i gusti.    Il via da Piazza San Carlo con la fanfare delle Brigata alpina Taurinense che eseguira' l'inno di Mameli e poi via, la festa invade la citta'.  
