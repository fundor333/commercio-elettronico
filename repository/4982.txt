#titolo Card. Schoenborn: in pochi giorni avremo papa - Diario Vaticano
"In pochi giorni avremo il nuovo Santo padre". Lo ha detto il cardinale Christoph Schoenborn, questa sera durante la messa nella parrocchia romana di Gesù Divin Lavoratore, alla quale ha preso parte anche l'ambasciatore austriaco a Roma.    "Senza tradire il segreto pontificio, non faccio Vatileaks, - ha aggiunto l'arcivescovo di Vienna - vi posso dire che ho trovato in questa settimana negli incontri tra cardinali, uno spirito di fraternità raramente vissuto".     "Questo è frutto del gesto umile di Papa Benedetto XVI" con il quale "é cominciato un cammino di conversione", ha aggiunto il cardinale.    "Quando Papa Benedetto XVI ha annunciato le sue dimissioni "ho pianto, era stato il mio maestro", ha confidato il cardinale Schoenborn nell'omelia durante la messa, aggiungendo: "é stato un momento difficile, l'ho accettato nella fede".    E alla fine dell'omelia ha detto ai fedeli: "chiedete ai bambini di pregare per il conclave, sono sicuro che la loro preghiera sarà ascoltata"  
