#titolo Studio e lavoro all'estero, aumentano adesioni a programmi - In Viaggio
  Studiare e lavorare all'estero. Sono sempre piu' numerose le famiglie italiane che scelgono di formare cosi' i propri ragazzi. Nel 2012 i giovani che sono partiti con Wep - World Educational Program, organizzazione internazionale che promuove scambi culturali nel mondo, sono aumentati del 15%, raggiungendo quasi le 3 mila unita'. E il trend, per il 2013, prevede un'ulteriore crescita del 30%. Usa, Australia, Nuova Zelanda e Sudafrica le mete preferite, ma raddoppiano anche le richieste per la Cina. 
   In controtendenza rispetto all'attuale crisi economica si e' registrato un incremento delle iscrizioni ai programmi High School, i piu' onerosi per le famiglie, che consentono di frequentare un semestre o un anno scolastico in una scuola all'estero e che solitamente si svolgono durante il quarto anno di scuola superiore. In aumento anche le adesioni ai programmi di lavoro e volontariato all'estero, che interessano maggiormente gli studenti universitari. 
   La crescita generalizzata delle adesioni ai progetti educativi all'estero - sostiene lo staff Wep - e' un dato significativo, che dimostra l'attenzione delle famiglie italiane nei confronti della formazione dei propri figli: investire si', ma in esperienze di qualita' che siano funzionali al percorso di formazione e che contribuiscano alla creazione di un bagaglio culturale internazionale. 
   ''In un momento di difficolta' economica, come quello attuale, riteniamo che la strategia migliore sia valorizzare l'investimento delle famiglie. E questo attraverso un servizio sempre piu' efficiente e personalizzato dando ai ragazzi la possibilita' di vivere un'esperienza di vita e non solo di frequentare un corso di lingua'', spiega Lorenzo Agati, Direttore WEP Italia. 
   ''I ragazzi che scelgono di rivolgersi a noi hanno la possibilita' di scegliere la destinazione che preferiscono e di organizzare il soggiorno secondo le proprie esigenze e i propri interessi''. 
   Con i suoi programmi, aggiornati per soddisfare le esigenze formative dei giovani, Wep si conferma tra i maggiori player nel settore di riferimento affermandosi sia dal punto di vista dell'offerta e della qualita' del servizio, sia come presenza sul territorio nazionale. Un buon contributo alla crescita e' stato apportato dall'ufficio di Roma, aperto nel 2011 e diventato la quarta sede Wep in Italia dopo quelli di Torino, Milano e Oderzo (TV). 
 Info:  http://www.wep-italia.org  
