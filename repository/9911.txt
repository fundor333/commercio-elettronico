#titolo Turismo: ultimi lavori per passeggiata sul mare a Su Siccu - Autorit√† Portuali Sardegna - Mare
     (ANSA) - CAGLIARI, 28 FEB - Via all'ultima tranche di lavori
per la passeggiata, aperta anche alle bici, che va dal molo
Ichnusa a Su Siccu. L'Autorita portuale di Cagliari e' pronta
all'ultima corsa prima del traguardo: si comincia il 4 marzo. Entro l'estate potrebbe esserci l'inaugurazione. Nei giorni
scorsi, inoltre, e' stato aperto il cantiere per la pista
ciclabile nella pinetina di Su Siccu che colleghera' la
passeggiata a mare con l'attuale percorso vicino al capannone
Nervi. Una notizia accolta con soddisfazione da Citta'
ciclabile.    'Si elimina - hanno spiegato gli aderenti
all'associazione - in via Caboto quel dislivello che ci ha
sempre dato tanti problemi e piu' di una caduta''. I lavori
prevedono, oltre alla realizzazione della pista ciclabile
bidirezionale con speciale pavimentazione ecologica,
l'illuminazione e una protezione in acciaio inox simile al
quella della passeggiata pedonale del porto in via Roma. Un
percorso, quello delle passeggiate a piedi e in bici, che
dovrebbe poi ricollegarsi al lungomare di Sant'Elia: i lavori
sono gia' avviati davanti al Lazzaretto con lo sbancamento di
tutta l'area e, secondo i progetti del Comune, salvo imprevisti
dovrebbero concludersi a novembre. Secondo i ciclisti ''una cosa
e' certa, quest'estate - ha sottolineato Virgilio Scanu di
Citta' ciclabile dopo un incontro con il presidente
dell'Authority Piergiorgio Massidda - potremo andare a piedi e
in bici dalla via Roma al Parco di Molentargius, al Poetto e a
Quartu in percorsi e piste ciclabili protette in sicurezza e
senza le auto. Contiamo anche a breve che l'amministrazione
comunale ricominci a realizzare gli altri percorsi ciclabili
piu' volte annunciati e promessi e che tutti i comuni dell'area
vasta procedano con gli appalti dei lavori per quanto riguarda
l'accordo di programma con la Regione''. (ANSA).
