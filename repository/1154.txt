#titolo Auto pirata: pedone travolto e ucciso in Maremma - Cronaca
  Un pedone e' stato travolto e ucciso da un'auto pirata questa mattina, intorno alle 6, sulla statale Aurelia al km 146 in direzione nord, tra Albinia ed Orbetello. La vittima e' un cinquantenne che deve essere ancora identificato. A distanza di un po' di tempo dall'impatto mortale, il cadavere e' stato investito da una seconda auto, guidata da una donna che ha avvertito i carabinieri. 
 L'incidente e' avvenuto nei pressi di un ristorante. I militari e il personale del 118 hanno accertato che al momento del secondo investimento l'uomo era gia' morto. I carabinieri stanno ascoltando alcune persone per ricostruire quanto accaduto.Â   
