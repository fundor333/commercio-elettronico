#titolo Autovie: casello Villesse; Riccardi, opera frutto del fare - Autovie Venete
     (ANSA) - VILLESSE (GORIZIA), 2 MAR - Per Riccardo Riccardi,
assessore alle Infrastrutture del Friuli Venezia Giulia, il
nuovo casello della A4 a Villesse ''e' frutto della tenacia e
della capacita' di fare, del lavoro, della fatica, della
responsabilita' e dell' impegno''.     ''Ma troppi se lo dimenticano - ha affermato l'assessore -
privilegiando sciocche e sterili polemiche al riconoscimento di
due elementi tipici della popolazione regionale, la tenacia e la
capacita' di fare''. Due caratteristiche che, secondo
l'assessore, sono nel dna anche dell'attuale amministrazione.   
''Mi piace ricordare - ha detto - una ''baruffa'' fra me, il
presidente Tondo e il sindaco di Gorizia Ettore Romoli, accaduta
qualche anno fa. Quando il raccordo Villesse-Gorizia, dall'Anas
passo' ad Autovie Venete e la Concessionaria ne ripristino' la
transitabilita' in sicurezza, Romoli disse: ecco, adesso lo
avete aggiustato e quindi non verra' mai piu' trasformato in
autostrada. Non e' andata cosi' perche' il presidente Tondo - ha
concluso Riccardi - e' riuscito a far inserire l'opera fra
quelle commissariate''. (ANSA).
