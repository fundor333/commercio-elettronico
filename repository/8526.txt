#titolo Crociere: Costa ridurra' attracchi in Sardegna - Autorit√† Portuali Sardegna - Mare
     (ANSA) - CAGLIARI, 17 MAR - Costa crociere riduce gli
attracchi in Sardegna per il 2014. Basta dare un'occhiata su
internet: nel nuovo catalogo della compagnia genovese spariscono
molti degli appuntamenti con l'isola che avevano caratterizzato
le passate stagioni. Colpa della crisi generale: evidentemente,
anche in termini di costi, le tappe sarde non sono state
considerate piu' convenienti o redditizie. Ci sono poi anche le
strategie commerciali di Costa che ogni due-tre anni rinnova e
modifica le offerte per i propri clienti.    Un vero peccato per Cagliari: proprio Costa aveva inaugurato
nel capoluogo l'interporting, ovvero la possibilita' di imbarco
per i turisti sardi. Quasi una prova generale di home port,
ovvero la vera e propria partenza dei viaggi da Cagliari. ''Il
momento e' difficile - ha spiegato il presidente dell'Autorita
portuale, Piergiorgio Massidda - e Cagliari non e' il solo porto
del Mediterraneo coinvolto dalle riduzioni di Costa. Non e'
detta l'ultima parola, pero'''. Anche di questo parlera' lo
stesso Massidda domani in una conferenza stampa convocata negli
uffici  dell'Autorita portuale. ''Sicuramente si tratta di
un'occasione persa - anticipa Massidda - troppo spesso e'
capitato che i turisti sbarcassero in una citta' con negozi e
monumenti chiusi. Senza contare che Cagliari non ha ancora un
brand affermato in tutto il mondo cosi' come altri porti o
territori. Vero e' anche che abbiamo allacciato contatti con
tante compagnie e compenseremo sicuramente la perdita''.    Nel 2012 il calendario prevedeva l'attracco con appuntamenti
molto ravvicinati della Costa Concordia: l'incidente-tragedia
davanti all'isola del Giglio aveva lasciato pero' Cagliari senza
approdi per i primi mesi dell'anno. Nel 2013 tutto liscio con la
Costa Pacifica: la nave della compagnia genovese prevede sino a
meta' aprile una tappa a Cagliari ogni mercoledi'. (ANSA).
