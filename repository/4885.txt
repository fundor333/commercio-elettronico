#titolo Un noccioleto reale, 200 piante per raccontare la storia - In Viaggio
  Un vero e proprio noccioleto reale. E' certamente una delle proposte piu' singolari e interessanti del  nuovo  Potager Royal  della  Reggia di  Venaria . E' stato creato ai limiti del  Parco de La Mandria  ed e' stato  donato dalla  Ferrero  nell'ambito dei festeggiamenti dei 150 anni dell'Unita' d'Italia. 
   
 In questo spazio, in occasione dei 150 anni dell'Unita' d'Italia, in collabroazione con il  Comitato  Esperienza Italia ,  sono state da poco sistemate 200 piante di nocciolo di circa tre anni di eta'. Si  potra' cosi' apprezzare una delle varieta' italiane piu' pregiate di nocciola, la  ''Tonda Gentile''  delle  Langhe. 
   
 Si tratta di una vera e propria eccellenza del Piemonte (ha ricevuto l'IGP nel 1993) che si distingue  dalle altre tipologie per essere un alimento di particolare qualita' e per il suo gusto e il suo aroma dopo  la tostatura. 
   
 I visitatori potranno seguire la crescita dei noccioli e  scoprire le proprieta' nutrizionali e  l'utilizzo del loro frutto che puo' contribuire a ridurre il rischio di malattie cardiovascolari, essendo  ricca di acidi grassi insaturi e per la presenza di Omega 3, di antiossidanti e numerose vitamine, tra cui  la vitamina E. 
   
 Nel noccioleto si terranno laboratori e degustazioni, in collaborazione con Slowfood, dedicati ai piu'  piccoli e agli adulti: tutti verrano coinvolti in una esperienza polisensoriale. 
   
 Nei fine settimana, inoltre, si potra' fare la  ''Colazione Reale'' . Dalle 9 alle 11 presso i punti di  ristoro del Potager Royal si potra' acquistare un cestino contenente un bicchiere di latte, un frutto  dell'orto reale, una fetta di pane locale e la Nutella, storico prodotto della Ferrero a base di nocciole.  
