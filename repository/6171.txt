#titolo Euro NCAP, Fiat 500L e Ford B-Max i mpv piu' sicuri nel 2012 - Norme e Sicurezza - Motori
  ROMA - Fiat 500L e' l'auto piu' sicura nel suo segmento, alla pari con Ford B-Max. Lo afferma Euro NCAP che ha annunciato l'elenco dei modelli che fanno parte dell'elenco ''2012 Top Choices for Safety and Recommended Vehicles'' e che hanno vinto le rispettive classi. 
La classifica si riferisce ai migliori risultati ottenuti nei test a cui l'organizzazione NCAP ha sottoposto nel 2012 un totale di 36 modelli venduti nei mercati europei. Sette tra auto e veicoli commerciali hanno meritato 5 Stelle (il massimo della valutazione) nelle prove relative a protezione dei passeggeri adulti, protezione dei bambini trasportati, protezione dei pedoni e sistemi di sicurezza per assistere il guidatore.   Oltre alla coppia 500L-B-Max che ha dominato il settore 'piccoli mpv', le classifiche di segmento sono state vinte dall'ultima generazione della Renault Clio (supermini), dalla Volvo V40 (auto da famiglia piccole), Bmw Serie 3 (auto da famiglia grandi), Ford Kuga (suv 4x4 piccoli), Hyundai Santa Fe (suv 4x4 grandi), Ford Transit (furgoni per la famiglia e il lavoro).     In assoluto - si legge nella nota di Euro NCAP - il miglior risultato sommando le valutazioni nelle singole categorie e' stato ottenuto dalla Volvo V40. In totale sono stati attribuite ventisei valutazioni '5 Stelle', una '4 Stelle' e otto '3 Stelle'.Â   
