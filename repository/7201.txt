#titolo Jaguar dopo 60 torna in Belgio per test velocita' su F-TYPE - Dalle Aziende - Motori
  ROMA - Jaguar festeggia un importante anniversario. Esattamente a distanza di sessanta anni, quando Norman Dewis, il test-driver di Jaguar, ottenne il record mondiale di velocita' media raggiungendo i 277 km/h al volante di una XK 120 modificata, Jaguar e' tornata a Jabbeke, in Belgio, per un altro test di velocita'. 
Questa volta con la nuova Jaguar F-TYPE V8 S e il pilota Andy Wallace, vincitore della 24 Ore di Le Mans del 1988.  Wallace, pur avendo a disposizione appena due miglia per esplorare la velocita' in rettilineo con partenza da fermo e per portare l'auto di nuovo alla posizione di fermo, ha toccato una velocita' di quasi 290 km/h, impiegando appena 4.2 secondi per accelerare da 0-100 km/h. 
Questo evento ha segnato anche la partenza di uno storico convoglio nel quale alla Jaguar XK 120, C-type, D-type e E-type si e' unita la nuova F-TYPE da 495 Cv, in una carovana 'Jaguar Bloodline', per raggiungere Ginevra prima dell'apertura del Salone dell'Auto 2013, dove la nuova F-TYPE ha conquistato la scena dello stand Jaguar. 
''Sono stato molto felice di essere stato invitato da Jaguar a effettuare per primo un test di velocita' in pubblico della nuova F-TYPE - ha detto Wallace - . Il nostro risultato e' sorprendente, considerato che la distanza originale del primo test era di cinque miglia, mentre oggi avevamo a disposizione meno della meta' della distanza per raggiungere i 288 km/h. 
L'auto era ancora in fase di accelerazione quando ho dovuto frenare''.  
