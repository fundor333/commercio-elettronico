#titolo Dalla piu' anziana alla mascotte, le curiosita'  - Speciali
  LOS ANGELES - Ecco alcuni numeri e curiosità sulle nomination agli Oscar. 
 Nella categoria dedicata agli attori,  quattro sono alla prima nomination :  Bradley Cooper, Hugh Jackman, Emmanuelle Riva e Quvenzhane Wallis ; gli altri nove, invece hanno già tutto vinto almeno un Oscar: Daniel Day Lewis, Denzel Washington, Alan Arkin, Robert De Niro, Philip Seymour Hoffman, Tommy Lee Jones, Christoph Waltz, Sally Field ed Helen Hunt. 
 Jessica Chastain , in corsa per Zero Dark Thirty, è l' unica attrice ad essere stata nominata sia quest'anno che lo scorso,  quando fu nominata per The Help. 
 A 85 anni Emmanuelle Riva è l'attrice più anziana ad essere mai stata nominata , mentre  Quvenzhane Wallis, 9 anni, è la più giovane . 
 Amour  è il quinto film ad essere stato nominato sia nella categoria dedicata ai film stranieri che ai migliori in assoluto. Oltre a La vita è bella, di Benigni, stesso destino toccò a Z, The Emigrants e Crouching Tiger Hidden Dragon. 
 Emmanuelle Riva è stata nominata per una perfomance in francese. Anche in questo caso cinque solo prima di lei sono stati nominati per una interpretazione in lingua straniera, tra cui Sophia Loren, Robert De Niro, Roberto Benigni (tutti in italiano), Benicio Del Toro e Marion Cotillard. 
 Il lato positivo  è il primo film a ricevere le nomination per migliore film, migliore regista, migliore sceneggiatura e le quattro dedicate ad attori e attrici protagonisti e non protagonisti. 
 Dopo Reds, nel 1981  Kathleen Kennedy e Steven Spielberg  condividono il record per il maggior di numero di nomination come produttrice del migliore film e come migliore regista, ben otto a testa. 
 George Clooney,  con la nomination di Argo, che ha prodotto con Ben Affleck, raggiunge Warren Beatty, unico, fino ad oggi, ad avere ricevuto nomination per migliore film, regia, sceneggiatura e recitazione. 
 John Williams  è la persona vivente con più nomination in assoluto. Il compositore ha raggiunto quota 48, contro le 59 di Walt Disney. Dopo John Williams in classifica c'é Woody Allen, assente quest'anno ma con ben 23.  
