#titolo Brad Pitt in campo per i matrimoni gay - Spettacolo
NEW YORK - Brad Pitt scende in campo per i matrimoni gay: l'attore americano ha donato centomila dollari a una organizzazione impegnata nei referendum del 6 novembre che decideranno il futuro delle nozze tra omosessuali in quattro stati americani: Maine, Maryland, Minnesota e stato di Washington. 
 "Mi sembra incredibile che si voti sulle scelte di vita di esseri umani", ha detto Pitt: "Tra qualche giorno gli elettori andranno alle urne per decidere se coppie di gay e lesbiche - i nostri amici, i nostri vicini - hanno diritto alle stesse tutele giuridiche di chiunque altro", ha detto l'attore la cui donazione Ã¨ andata ala National Marriage Fund della Human Rights Campaign, un'organizzazione in prima fila per i diritti degli omosessuali. 
 I referendum in Maine, Maryland e nello stato di Washington mirano a legalizzare le nozze gay mentre in Minnesota il voto li metterebbe al bando. I centomila dollari di Pitt saranno divisi equamente tra le varie campagne statali e gli organizzatori sperano che diano la spinta ad altre donazioni.  
