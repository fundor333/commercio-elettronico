#titolo Notte verde accende la 'Green Valley' del Nordest - Speciali ed Eventi - Ambiente&Energia
  Conto alla rovescia per la Notte Verde del Nordest, l'eco-maratona che domani si snodera' in contemporanea tra Veneto, Friuli Venezia  Giulia e Trentino Alto Adige. Dalle 9 a mezzanotte attese 200mila persone nelle piazze e negli impianti industriali. Saranno aperti  negozi e spazi culturali.     
   
 Tra i protagonisti il ministro per l'ambiente Corrado Clini che partecipera' alle iniziative in programma a Padova, Vicenza, Borgo  Valsugana, Venezia e Udine. Un segnale di attenzione nei confronti di una manifestazione sui temi dello sviluppo sostenibile che per la  prima volta coinvolgera' in contemporanea 20 citta' e territori del Nordest. Per tutto il giorno e fino a notte fonda (l'ultimo  appuntamento e' l'Alba musicale a Valdagno alle 5 di domenica), ciascuna realta' approfondira' una sfumatura della green economy (come  mobilita', energia e nuovi stili di vita) con iniziative nelle piazze, visite guidate a impianti industriali, musei e oasi  naturalistiche, testimonianze aziendali, dibattiti, workshop, presentazione di progetti e prodotti, performance artistiche e animazioni,  degustazioni a km. 0, laboratori per bambini e adulti (informazioni aggiornate su www.notteverdenordest.it). La Notte Verde del Nordest  e' promossa da Nordesteuropa e Sette Green, nell'ambito della quinta edizione del Festival Citta' Impresa che si svolgera' fino al 6  maggio. Oltre al ministro Clini ci saranno, tra gli altri, Ermete Realacci, presidente Fondazione Symbola (Venezia, ore 21) e Maurizio  Pallante fondatore del Movimento della decrescita felice (Padova, ore 17.30), ma anche politici, imprenditori, docenti universitari,  scrittori, artisti. 
   
 Ogni citta' e localita' coinvolta ha scelto un tema di approdondimento: PADOVA Citta' sostenibile; VENEZIA La citta' promessa; VICENZA  Viaggiare a emissioni zero; UDINE AbitUdine alla sostenibilita'; GORIZIA Ambiente: bene di tutti e di ciascuno; ADRIA Tra energia e  paesaggio; BASSANO DEL GRAPPA Urban Mobility; BORGO VALSUGANA Energia da fuel cell; FEDERAZIONE DEI COMUNI DEL CAMPOSAMPIERESE Echi della  terra MEL Le sfide della montagna nella green economy; RIVIERA DEL BRENTA-MIRANESE Minima Ruralia; PIEVE DI SOLIGO Green sharing SCHIO  Su due ruote sole!; VALDAGNO Ius soli, buone pratiche per la gestione del suolo.   
