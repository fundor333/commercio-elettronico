#titolo Design: in mostra a Brescia opere e progetti di Gio Ponti - Notiziario Design
     (ANSA) - MILANO, 7 FEB - Brescia rende omaggio a Gio Ponti,
uno dei maestri dell'architettura e del design, con
l'esposizione 'Vivere alla Ponti' aperta fino al 17 febbraio al
Museo Santa Giulia e realizzata dall'Ordine degli architetti di
Milano e da Muse. 
   In mostra progetti, prototipi e arredi disegnati da Ponti tra
il 1935 e gli anni '50: opere come la sedia per il primo Palazzo
Montecatini, o la libreria, il tavolino, le cornici e il tappeto
per la sua casa nel capoluogo lombardo. La collezione, che ha
gia' toccato Milano, Roma, Venezia, Londra e Parigi, ripercorre
anche le vicende personali e la vita dell'architetto, attraverso
lettere, fotografie di famiglia e documenti video che ritraggono
la personalita' di Gio Ponti. (ANSA).
