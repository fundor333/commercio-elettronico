#titolo Eurogruppo: Juncker, continuero' a partecipare come ministro - Economia e lavoro - ANSA Europa
     (ANSA) - BRUXELLES, 25 GEN - Chi pensava che avrebbe
abbandonato la scena si sbagliava. Jean-Claude Juncker,
presidente uscente dell'Eurogruppo, continuera' a partecipare
alle riunioni dei 17 in qualita' di ministro del Tesoro, carica
che detiene insieme a quella di premier. E' quanto annuncia lo
stesso Juncker in un'intervista al settimanale lussemburghese
'Le Jeudi'. ''Attraverso la mia funzione di ministro del Tesoro
- ha affermato - partecipero' alle riunioni dell'Eurogruppo, non
spariro' dal paesaggio europeo''. uncker ha lasciato per sua scelta la presidenza dell'Eurogruppo
che deteneva dal 2005, passando la mano al neo ministro delle
finanze olandese Jeroen Dijsselbloem. Il premier, che in quanto
ministro del tesoro dirige la politica economica, finanziaria e
monetaria europea del Granducato, prendera' il posto del suo
ministro delle finanze Luc Frieden, che dovrebbe pero' restare
'titolare' per le riunioni dell'Ecofin. L'obiettivo di Juncker
e' quello di ''ritrovare la liberta' di parola'' di cui, in
qualita' di presidente dell'Eurogruppo, era stato ''privato in
modo doloroso per otto anni'' per esercitare un ruolo di
garanzia. ''Ho sofferto per non aver potuto dire in modo diretto
e preciso quel che pensavo'' e di ''dover sempre fare attenzione
alle reazioni del mercati'', spesso basate su ''frasi male
interpretate'', ha raccontato Juncker, che ha promesso che non
sara' la ''suocera dell'Eurogruppo''. Ma ha consigliato al
neopresidente Dijsselbloem di ''ascoltare tutti e non centrarsi
solo sui duo e tre grandi paesi'', perche', ha avvertito,
''l'euro e' la moneta di tutti, non solo della Germania, della
Francia o dell'Italia ma anche della Slovenia, della Slovacchia
e dell'Estonia''.(ANSA).
