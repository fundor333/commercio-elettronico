#titolo Belen, debutto da stilista a Pitti  - Photostory Spettacolo
FIRENZE - Da showgirl a stilista il passo può anche essere breve, se ti chiami Belen Rodriguez. La bellezza sudamericana sarà giovedì mattina a Pitti Uomo a Firenze, insieme all'inseparabile fidanzato Stefano De Martino (da cui aspetta un figlio), per presentare il nuovo marchio di abbigliamento "!m?erfect", realizzato insieme a Fabio Castelli, direttore creativo di Fred Mello. 
 Il nuovo brand infatti nasce in seno alla Five Seasons, azienda cui fa capo il brand Fred Mello di cui Stefano De Martino è testimonial. La linea alla quale ha collaborato Belen é ispirata alle celebrities americane, ai loro look che secondo il duo creativo Rodriguez-Castelli oscilla tra due poli: super fashion nel tempo libero oppure molto glamour sotto i riflettori. 
 Da qui anche l'idea del nome del brand, che ammicca alla parola "imperfect", imperfetto. Il contributo della showgirl - fanno sapere dall'azienda - è stato significativo non solamente dal punto di vista del "mood" della collezione, ma anche per la scelta di modelli, tessuti e colori. La linea, declinata soltanto al femminile, sarà distribuita in Italia e poi in futuro forse anche all'estro.  
