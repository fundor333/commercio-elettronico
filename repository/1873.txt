#titolo Usa: nave crociera alla deriva,peggiorano condizioni a bordo - Crociere e Traghetti - Mare
  Â (ANSA) - WASHINGTON, 12 FEB - Peggiorano di ora in ora le condizioni a bordo della nave da crociera  Triumph , al suo terzo giorno alla deriva nelle acque del Golfo del Messico dopo che un'esplosione ha messo fuori uso un motore domenica scorsa, facendo saltare la corrente elettrica. 
 I dirigenti della  Carnival  - la compagnia a cui appartiene la Triumph - hanno fatto sapere che la nave verra' trainata da un rimorchiatore che la portera' al porto di Mobile, in Alabama, entro giovedi'. Inizialmente, il piano era di rimorchiare la Triumph fino al porto di Progreso in Messico, ma le forti correnti del Golfo l'hanno gia' trascinata 90 miglia a Nord. 
 Per i 4.200 a bordo c'e' poca acqua, cibo limitato, nessuna aria condizionata. I passeggeri sono costretti a dormire sui ponti all'aria aperta. I messaggini telefonici inviati da alcuni passeggeri raccontano di condizioni ai limite dell'igiene. 
 ''La moquette nelle cabine e nei corridoi e' madida di urina e di acqua, le toilette stanno tracimando all'interno delle cabine stesse - ha scritto la passeggera Shelly Crosby ala rete tv Abc - abbiamo dovuto dormire a terra e per cena abbiamo avuto solo sandwich freddi con cipolle e cetrioli, mentre la puzza aumenta''. (ANSA).  
