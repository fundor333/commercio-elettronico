#titolo Tabacco: Rossi(Eld), Ue informi e non criminalizzi fumatori - Consumi e consumatori - ANSA Europa
  BRUXELLES - ''Il compito dell'Europa non dovrebbe essere quello di criminalizzare chi fuma, ma di fare campagne d'informazione sui  pericoli legati al tabagismo ''. Lo ha detto l'eurodeputato Eld Oreste Rossi, relatore ombra del testo su nuove norme su vendita e lavorazione dei prodotti del tabacco. 
 
''Lo dico da non fumatore'', ha specificato Rossi intervenuto nel corso dell'audizione sui prodotti a base di tabacco con il  Commissario Ue alla Salute Tonio Borg , al Parlamento europeo. 
 
''E' inaccettabile - ha proseguito l'europarlamentare alessandrino - che sulla copertina della relazione della Commissione Ue ci sia un chiaro segnale di divieto di fumo. 
 
L'impressione e' che si voglia forzare il consumatore a smettere di fumare, senza tener conto della sua liberta' di scelta''. 
 
''Quando si impongono troppi limiti, in un campo come questo, - ha indicato Rossi - il rischio e' che si  favorisca il contrabbando di sigarette , in Europa piu' dell'80% di provenienza cinese. Solo nel 2010 sono state consumate nella Ue 64 miliardi di sigarette illegali''. 
   
   
 Infografica del Parlamento europeo.   credits: European Parliament 2013 
 
  
