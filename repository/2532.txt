#titolo Basket: a Potenza la nazionale Under 18 - Basilicata
     (ANSA) - POTENZA, 12 MAR - La citta' di Potenza e il nuovo
PalaBasento (con una capienza di 3.500 spettatori, inaugurato
nello scorso mese di dicembre) ospiteranno dal 13 al 23 giugno
la prima fase dal raduno della nazionale maschile Under 18 di
pallacanestro che dal 18 luglio partecipera' ai campionati
europei di Riga. Negli ultimi tre giorni del raduno, dal 21 al
23 giugno, la squadra allenata da Andrea Capobianco sara'
impegnata in un quadrangolare internazionale con Slovenia,
Croazia e Turchia.
