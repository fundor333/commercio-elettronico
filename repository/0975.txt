#titolo NAPOLI - Ristorante Stella,  non solo pizza  - I ristoranti consigliati da giornalisti ANSA
  (di Claudia Coletta) 
 L'incantevole lungomare di Napoli e' un susseguirsi di ristoranti, pizzerie, bar, punto di incontro della movida partenopea, sia nell'ora di pranzo che a cena. 
 'Il ristorante  'Stella'' si trova a poca distanza dal Castel Dell'Ovo, cucina tipica partenopea,dalla pizza, la classica Margherita ma anche le piu' originali ''pizza stella'' ( un segreto gli ingredienti) e  la pizza di scarole e provola, fino  ai classici piatti napoletani come la mozzarella di bufala e le fritturine. 
 I piatti forti (vox populi) sono gli spaghetti alla Nerano, fatti con zucchine  fritte e altri ingredienti rigorosamente top secret ma anche i paccheri allo Scarpariello, un grosso rigatone piatto condito con sughetto fatto con pomodorini freschi, basilico parmigiano e mozzarella saltato in padella.   Tra i secondi invece, spicca l'hamburger (250 gr) e il pesce. Il tutto innaffiato da una buiona selezione di vini Campani e nazionali. 
 Se il tempo lo permette, e a napoli e' difficile che non lo permetta, si puo' pranzare al sole , guardando il mare e le isole Capri ed Ischia. Altrimenti all'interno l'ambiente e' semplice ma piacevole. I camerieri sono tutti napoletani doc, e oltre ad un impeccabile e cortese servizio, offrono anche suggerimenti sulle '' accoppiate'' di primi e secondi, ( non per chi e' a dieta).  
 Per chiudere in bellezza i dolci,  Il pan di Stelle e Tiramisù (fatti in casa)  sono sicuramente i migliori ma anche i classici come le sfogliatelle e i baba' non sono da meno. 
 Buona la selezione di vini. Il  prezzo medio di un pranzo, con primo, secondo e  dolci,  senza vino, non supera i  25/30 euro. Per una pizza e una birra si spendono circa 15/20  euro mentre il prezzo medio ordinando anche del vino va dai 35/40 euro, (ovviamente dipende dal vino). Tra l'' interno e l'esterno il locale puo' contenere circa 180  persone. C'e' anche una sala a parte dedicata ad eventi tipo feste per bambini, piano bar. E ' gradita la prenotazione: 
(Ristorante Pizzeria Stella Via Partenope, 2/a 80122 - Napoli Tel. 081 7644086  i nfo@ristorantepizzeriastella.it    www.ristorantepizzeriastella.it )  
