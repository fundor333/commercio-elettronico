#titolo Perez a Mourinho, Real non s'arrende mai - Calcio
''Il Real Madrid ha come suo principio irrinunciabile quello di non arrendersi mai, per quanto sia difficile un'impresa''. Con queste parole, il presidente del Real Florentino Perez ha voluto rispondere a Jose' Mourinho, che ieri aveva detto di ritenere impossibile la vittoria finale in questo campionato da parte del club merengue. ''Uno non deve mai arrendersi, nello sport come nella vita'', ha sottolineato Perez, intervenuto ad un evento benefico insieme a Cristiano Ronaldo, Kaka' e Pepe.  
