#titolo Senatore Tedesco chiede revoca arresto - Puglia
     (ANSA) - BARI, 12 MAR - Un'istanza di revoca della misura
cautelare è stata depositata al Tribunale di Bari dalla difesa
del senatore Alberto Tedesco. Con l'insediamento delle nuove
Camere, Tedesco non godrà più dell'immunità parlamentare e su di
lui pende un'ordinanza di custodia cautelare ai domiciliari
nell'ambito del procedimento in cui, in qualita' di ex assessore
alla Sanita' della Regione Puglia, e' imputato per associazione
per delinquere, concussione, abuso d'ufficio, turbativa d'asta,
corruzione e falso.
