#titolo Ruba a pazienti per giocare d'azzardo - Toscana
     (ANSA) - FIRENZE, 12 MAR - Avrebbe derubato i pazienti di una
clinica privata dei loro effetti personali, approfittando della
loro assenza quando dovevano sottoporsi ad esami che
comportavano anestesia, per soddisfare la passione per il gioco
d'azzardo. Per questo un'infermiera di 36 anni e' stata
arrestata dalla polizia. Tra gli oggetti rubati, gioielli come
catenine d'oro e orecchini. In alcuni casi avrebbe rubato anche
il denaro dei pazienti. Tra le prove a suo carico, anche la
ricevuta di un compro oro.(ANSA).
