#titolo Nautica: Marina Loano ottiene certificazione OHSAS 18001 - Nautica e Sport - Mare
  (ANSA) LOANO (SAVONA), 19 FEB -  La  Marina di Loano  ha ottenuto la certificazione aziendale OHSAS 18001 (Occupational Health and Safety Assessment Series), che attesta l'utilizzo e il rispetto degli standard internazionali di gestione per la sicurezza sul lavoro da parte di Marina di Loano.  
 Marco Cornacchia, direttore di Marina di Loano, al termine della cerimonia di consegna ha sottolineato: "Siamo molto soddisfatti per il raggiungimento di questo ulteriore obiettivo che dimostra il nostro impegno concreto nell'adozione e nell'utilizzo dei Sistemi di Gestione Certificati, peraltro comprovato anche dalla certificazione ambientale ISO 14001 che abbiamo già ottenuto e alla costante attenzione ai temi della Certificazione di qualità ISO 9001''. 
 L'attivita' per la verifica della piena rispondenza a tutti i requisiti della normativa OHSAS 18001 e' stata effettuata da Certiquality , Azienda Italiana di Certificazione specializzata nella valutazione e certificazione di sistemi di gestione in tutti i settori che interessano le aziende di produzione e servizi. (ANSA)  
