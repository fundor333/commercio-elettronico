#titolo Archeologia: monili a patrimonio Stato - Calabria
     (ANSA) - COSENZA, 12 MAR - Monili e 497 monete, risalenti a
varie epoche, confiscati nel corso di varie inchieste condotte
dai carabinieri del nucleo Tutela patrimonio culturale, sono
stati consegnati stamani, in via definitiva, alla soprintendente
per i Beni archeologici della Calabria, Simonetta Bonomi. La
confisca, hanno spiegato gli investigatori, rappresenta il
frutto di un significativo impegno profuso nella lotta ai
fenomeni delittuosi ai danni del patrimonio culturale nazionale
e regionale''.
