#titolo Crociere: nuova ondata turisti a Cagliari con Costa Pacifica - Crociere e Traghetti - Mare
  (ANSA) - CAGLIARI, 27 FEB - Nuova ondata di turisti a Cagliari con la nave da crociera Costa Pacifica: i 3.500 passeggeri si sono divisi tra le tradizionali gite a Barumini e a Nora (undici i pullman utilizzati) e l'invasione del centro storico (circa 3000 persone). Ma c'e' una novita': quaranta componenti dell'equipaggio hanno scelto un agriturismo dell'interno, a Burcei, per una scampagnata e pranzo con i prodotti tipici sardi. 
Insomma, non solo citta' o mete classiche, ma anche zone interne. L'intento dell'Autorita portuale e' chiaro: diversificare l'offerta e coinvolgere tutto il territorio intorno a Cagliari nell'accoglienza di turisti ed equipaggio della nave. Un test prima del varo dell'home port, la partenza delle crociere dallo scalo di Cagliari. Per il momento si va avanti con il cosiddetto 'incoming': anche ieri sono partiti dal molo Rinascita un centinaio di passeggeri. (ANSA).  
