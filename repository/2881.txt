#titolo Juve, incidente stradale per Caceres - Calcio
     (ANSA) - TORINO,17 MAR - Incidente stradale nella notte a
Torino per Martin Caceres. Il giocatore della Juventus, alla
guida di una Porsche Cayenne, si è scontrato in centro città
con un'Alfa Mito con 3 giovani a bordo. Violentissimo l'urto,
avvenuto all'incrocio tra corso Dante e via Nizza con semaforo
lampeggiante, che ha fatto finire l'auto del calciatore
uruguaiano contro l'ingresso della metropolitana, impedendone
l'apertura. Caceres è stato trasportato al Cto di Torino ma le
sue condizioni non sono gravi.
