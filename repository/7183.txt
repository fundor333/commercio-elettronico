#titolo Concordia: salgono costi rimozione, budget 400mln dollari  - Crociere e Traghetti - Mare
   (ANSA) - ISOLA DEL GIGLIO (GROSSETO), 12 GEN - Aumentano i costi per la rimozione della  Costa Concordia:  rispetto al progetto originale che prevedeva una spesa di circa 300 milioni di dollari il budget è stato innalzato di altri 100 milioni. Lo ha reso noto la Costa in occasione dell'incontro al Giglio con i giornalisti, confermando anche che il cronoprogramma aggiornato prevede la rimozione del relitto entro la fine dell'estate 2013. Sarebbe comunque, sostiene la Costa, "fuorviante e poco attendibile determinare una data esatta".(ANSA).   
