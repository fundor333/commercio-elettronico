#titolo Citroen, salone di Ginevra anteprima per la nuova C3 - Prove  e Novit√† - Motori
  ROMA - Venduta in quasi tre milioni di esemplari a partire dal 2002, Citroen C3 si rinnova ed e' pronta per fare il suo debutto alla prossima edizione del salone di Ginevra. In vendita a partire da aprile, la compatta di casa Citroen ha a disposizione oggi un parabrezza Zenith che regala la migliore visibilita' del segmento. Nuove anche le motorizzazioni, efficienti e parsimoniose: le emissioni di CO2 sono a partire da 87 g/km.      Esternamente lo stile e' ancora piu' deciso, con un nuovo frontale ed una nuova conformazione dei fari posteriori. La nuova C3 e' disponibile ora con tre nuove tinte di carrozzeria: il blu zaffiro, il rosso rubino, e il blu cobalto (a completamento di una gamma colori di nove tinte esterne). 
La nuova Citroen C3 si schiera tra i modelli piu' compatti del suo segmento con i 3,94 m di lunghezza, i 1,71 di larghezza e i 10,2 m di diametro di sterzata. All'interno l'abitabilita' e' garantita: basta dare un'occhiata al bagagliaio che raggiunge una capacita' di 300 litri di volume.      La tecnologia e' un punto di forza di questa auto che vanta tra gli elementi di equipaggiamento la telecamera di retromarcia con sensori di parcheggio, il connecting box e il sistema di navigazione MyWay. 
Per quanto riguarda invece le motorizzazioni per la gamma benzina sono disponibili motori tre cilindri, di nuova generazione, da 1 e 1,2 litri di cilindrata. Quattro invece le motorizzazioni diesel di cui tre con tecnologia micro-ibrida e-HDi, sistema stop&start.  
