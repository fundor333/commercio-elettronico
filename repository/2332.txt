#titolo Lady Gaga - Protagonisti
Stefani Joanne Angelina Germanotta, meglio conosciuta come Lady Gaga, compie 26 anni. Nata a New York il 28 marzo 1986, la popstar di origini italiane e' una delle celebrita' piu' amate, non solo per la sua musica ma anche per le sue performance, look e provocazioni. Lady Gaga  ha postato su Twitter - dove ha oltre 21 milioni di follower - una sua immagine senza trucco mentre si fa un autoscatto con il cellulare. 
 Di recente ha detto di volere tanti figli quanti una squadra di calcio. Lo ha ammesso durante una conversazione intima con Oprah Winfrey, dove Miss Germanotta era in versione quasi acqua e sapone, pianicando  il suo futuro. L'intervista e' avvenuta nella casa dove Lady Gaga e' cresciuta, nell'Upper West Side a New York. 
 Quando la regina della piccolo schermo le ha fatto domande sul futuro, la cantante ha detto che si vede moglie e madre. ''Si', voglio dei bambini - ha esclamato - una squadra di calcio e voglio un marito''. Sempre nella stessa occasione, la madre Cynthia Germanotta  ha detto di essere molto fiera della figlia ma non le piace quando a volte bestemmia o dice parolacce. Le due hanno poi ricordato come il padre pensava di avere in casa una svitata quando la vedeva esibirsi nei club downtown New York in reggiseno mentre dava fuoco alla lacca per capelli. 
 Dopo essere stata la prima a raggiungere quasi 20 milioni di seguaci sul social network Twitter, la pop star si e' lanciata nella creazione di un nuovo social network per interagire online con i suoi fan.    Il sito di 'Little Monster' - cosi' si chiama l'ultima creazione della cantante - non e' ancora operativo, ma i visitatori sono incoraggiati a inserire i loro nomi e indirizzi e-mail chiedendo di essere invitati a far parte della nuova piattaforma. E presto - come recita la risposta automatica del sito - riceveranno l'invito ufficiale. 
 Lady Gaga e' da tempo 'maestra' della comunicazione sui social media e con Little Monster punta a creare un metodo di comunicazione con i suoi ammiratori che non sia schiavo dei 140 caratteri di Twitter.  
