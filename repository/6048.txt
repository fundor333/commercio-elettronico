#titolo  Universita' Urbino premia tesi su biologico - Regioni - Terra&Gusto
  (ANSA) - URBINO- Un premio da mille euro per la miglior tesi di laurea sull'agricoltura biologica: lo ha istituito il Dipartimento di Economia dell'Universita' di Urbino 'Carlo Bo', in collaborazione con la Fondazione Girolomoni. 
L'assegno e' riservato a studenti italiani, in possesso di diploma di laurea quadriennale, specialistica o magistrale conseguito presso un'universita' italiana, che nel loro elaborato (magistrale o specialistico) abbiano affrontato il tema dell'agricoltura biologica, con particolare riferimento all'analisi delle problematiche economiche, sociali e ambientali relative a questo particolare modello produttivo. 
L'iniziativa vuole promuovere la cultura del biologico partendo dai giovani che hanno seguito un percorso universitario specifico e hanno scelto di dedicare il loro elaborato finale al tema dell'agricoltura sostenibile. Le domande per accedere al concorso vanno inviate entro il 6 aprile 2013. (ANSA).  
