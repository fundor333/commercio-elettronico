#titolo Obesita': Balduzzi,introdurre un bollino su qualita'alimenti - Alimentazione - Salute e Benessere
     (ANSA) - ROMA, 4 MAR -  Una sorta di ''bollino di qualita'
nutrizionale europeo'' in modo da coinvolgere anche i produttori
sulle quantita' di zucchero e di grassi saturi oltre che di
sale. La proposta arriva dal Ministro della Salute, Renato
Balduzzi, nel corso del suo intervento al Consiglio informale
del Ministri della Salute dell'UE. 
  ''Da Dublino deve venire un forte grido d'allarme sull'aumento
dell'obesita' soprattutto infantile nei Paesi dell'Unione
Europea'', ha detto.   ''I trend europei sono purtroppo simili, in tema di sovrappeso
e di obesita', a quelli nordamericani'', ha sottolineato il
Ministro Balduzzi, che nel corso del suo intervento ha insistito
sulla necessita' di stili di vita e di qualita' alimentare
migliore.  ''La qualita' del cibo - ha detto - e' decisiva e dunque
bisogna impegnarsi in tre campi: cibo buono, qualita'
nutrizionale e sicurezza alimentare''. 
  Il Ministro ha proposto ai partner europei di avviare una
riflessione proprio sulla preparazione e la qualita' degli
alimenti.    Balduzzi ha concluso il suo intervento ricordando
l'importanza della comunicazione diretta ai piu' piccoli per
indurli ad una alimentazione piu' sana, raccontando l'esperienza
del cartone animato ''Capitan Kuk'', prodotto in Italia in
collaborazione con il Ministero della Salute, vincitore del
premio Fiction Festival di Roma e trasmesso sulle reti
specializzate per bambini della Rai, nel quale si insegna ai
bambini a consumare piu' frutta e verdura. 
  (ANSA).
