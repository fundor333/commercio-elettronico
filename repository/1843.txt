#titolo Scuole chiuse e autobotti per ospedali - Toscana
     (ANSA) - LIVORNO, 12 MAR - Domani scuole chiuse nel Comune di
Livorno, esclusi i quartieri Quercianella e Montenero,
mentre ospedale e Rsa continueranno ad essere riforniti da
autobotti. Sono le conseguenze della rottura di un collettore
dell'acquedotto, che ha provocato l'interruzione del servizio
idrico in gran parte della citta'. I provvedimenti sono stati
decisi in tarda serata, durante una riunione fra sindaco,
protezione civile e tecnici di Asa. Sarebbe stato lo smottamento
di un argine a causare il guasto.
