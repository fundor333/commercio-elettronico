#titolo Allibratori scettici sulla riuscita della traversata di Grillo - Politica
Beppe Grillo: comico, politico e, adesso, anche nuotatore. L'eclettico fondatore del Movimento 5 Stelle ha deciso di aprire la campagna elettorale in Sicilia, promettendo di attraversare a nuoto lo Stretto di Messina. Ma i bookmaker inglesi di Stanleybet sono pronti a scommettere che questa volta l'idea si rivelerà fallimentare. Gli autorevoli allibratori di Liverpool quotano infatti a 1,13 la possibilità che Beppe Grillo non riesca a compiere l'impresa, scommettendo piuttosto sulla forza delle correnti e delle maree che attraversano i circa 3 km di mare che separano la Sicilia dalla Penisola. 
 Stanleybet non esclude tuttavia l'ipotesi che l'impresa possa andare a buon fine e premia con una quota di 4,50 la fiducia degli scommettitori nella riuscita della traversata, supportata dagli intensi allenamenti e dalla dieta a cui si sarebbe sottoposto Grillo durante l'estate.  
