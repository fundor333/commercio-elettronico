#titolo Meccanico morto su 'Costa Serena': aperto fascicolo a Genova - Crociere e Traghetti - Mare
  (ANSA) - GENOVA, 23 GEN - La Procura di Genova ha aperto un fascicolo contro ignoti con l'ipotesi di omicidio colposo per la morte di un meccanico indonesiano di 48 anni, deceduto una settimana fa a causa di un incidente avvenuto a bordo della nave da crociera 'Costa Serena' mentre era in navigazione in Sudamerica.     L'inchiesta, coordinata dal procuratore capo Michele Di Lecce, e' a Genova dove la nave e' registrata. L'incidente mortale e' avvenuto il 17 gennaio scorso lungo la rotta tra Buenos Ayres e Angra Dos Ries (Brasile), in acque argentine.        Secondo quanto si e' appreso il meccanico, Sahid Bin Fauzi, e' caduto in un condotto di ventilazione durante un intervento di manutenzione.     (ANSA).  
