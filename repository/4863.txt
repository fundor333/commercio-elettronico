#titolo Maltempo: neve, strade interrotte in Fvg - Friuli Venezia Giulia
     (ANSA) - TRIESTE, 18 MAR - Una slavina caduta sulla sede
stradale ha causato la chiusura della strada statale 52 Bis
''Carnica'' al Passo di Monte Croce Carnico. Altre slavine hanno
causato la chiusura alla circolazione stradale anche sulla
statale 54 ''del Friuli'' a Cave del Predil (Udine). Due strade
provinciali di Udine sono state chiuse per rischio di valanghe,
mentre la strada regionale 465 della Forcella Lavardet e' stata
chiusa al traffico, per il pericolo di caduta degli alberi
pericolanti.
