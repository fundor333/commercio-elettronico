#titolo Calo produzione industriale, -0,3 per cento a novembre - Industria e trasporti - ANSA Europa
  BRUXELLES - La  produzione industriale  a novembre nell'eurozona e'  calata  dello 0,3%, cosi' come nell'Ue nel suo complesso. In Italia e' scesa dell'1%. Sono i dati diffusi da Eurostat. Si tratta del terzo calo consecutivo, dopo -1% di ottobre e -2,3% di settembre nei 17, e il -0,8% e il -2,1% nei 27. L'Italia aveva registrato rispettivamente -1,1% e -1,3%. Rispetto a novembre 2011, la produzione e' scesa del 3,7% nell'eurozona e del 3,3% nell'Ue.  
   
 I paesi in cui c'e' stato il maggiore incremento della produzione industriale sono stati Estonia (+4,7%), Lettonia e Olanda (entrambi +1%). La  Francia  ha segnato +0,5%, mentre la  Germania  +0,1%. I cali piu' significativi sono invece stati registrati in Slovenia (-4,0%), Portogallo (-3,4%) e Spagna (-2,5%).  Cali marcati  anche per Irlanda (-1%), Grecia (-1,3%) e Finlandia (-0,7%). Fuori dall'eurozona, frenata anche di Polonia (-0,8%), Svezia (-0,9%) e Danimarca (-1,3%). La Gran Bretagna registra invece +0,3%. 
   
            
