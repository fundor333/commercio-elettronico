#titolo PESCA: TUMBIOLO, PESCHERECCI DOPO SEQUESTRI SUBISCONO BANCHE - Pesca Sicilia
     (ANSA) - MAZARA DEL VALLO (TRAPANI), 5 MAR - ''I nostri
pescherecci sono costantemente aggrediti dai miliziani libici e
di altri Paesi, ma quel che e' peggio e' che, subito dopo
l'attacco armato, debbano subire il fuoco incrociato delle
banche italiane''. Lo afferma il presidente del distretto
produttivo della Pesca-Cosvap, Giovanni Tumbiolo che ha scritto
una lettera accorata al capo dello Stato Giorgio Napolitano, ed
al presidente della Regione Siciliana, Rosario Crocetta.   ''Le banche - afferma  Tumbiolo - sistematicamente in
occasione di questi sequestri, usano armi ancor piu' devastanti
dei kalashnikov e dei cannoni dei miliziani: sono quelle,
sofisticate e silenziose, del blocco dei conti correnti,
dell'obbligo di immediato rientro dei fidi ed altre ancora che,
in simili circostanze, hanno il sapore ripugnante di una vera e
propria spietata esecuzione''.    ''Armi improprie, usate senza scrupoli, senza la minima
comprensione ne' considerazione dei problemi e dei danni causati
agli armatori, - sostiene - che colpiscono, senza pieta',
famiglie, aziende, intere comunita'. E' quanto succede al
sistema pesca siciliano, 'centrato' da quello che in gergo
militare si chiama fuoco amico''. 
   ''Cosi' i nostri armatori, i nostri pescatori, le nostre
comunita' stanno morendo annientati - sottolinea - proprio da
coloro che in un paese normale sarebbero i naturali alleati''. Per Tumbiolo:  ''C'e' dunque la necessita' di risarcire i nostri
pescatori, armatori, le famiglie per i danni di questa assurda
guerra; c'e' il dovere morale da parte dello Stato, della
Regione di creare un fondo speciale per i rischi derivanti
dall'uso improprio delle armi, quelle vere e quelle, forse piu'
pericolose e devastanti, in dotazione all'esercito delle
banche''.(ANSA).
