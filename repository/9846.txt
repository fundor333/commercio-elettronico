#titolo Cipro: Vegas, per Italia nessun pericolo - Economia
     (ANSA) - MILANO, 18 MAR - Dalla situazione di Cipro ''non
c'e' nessuna preoccupazione di contagio: l'Italia non corre
alcun pericolo''. Lo sostiene il presidente della Consob
Giuseppe Vegas ricordando che l'Italia è un Paese
manifatturiero, Cipro è diventata un'economia soprattutto
finanziaria e qualcuno dice un paradiso fiscale''. ''L'unico
avvertimento per i risparmiatori - spiega Vegas a margine di un
convegno Aifi - è di tenere i soldi a casa e non metterli nei
paradisi fiscali''.
