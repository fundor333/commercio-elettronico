#titolo Guasto a tir, chiuso traforo Frejus - Piemonte
     (ANSA) - TORINO, 13 MAR - Il traforo del Frejus, che collega
l'Italia alla Francia, e' chiuso dalle 10.15 a causa di un
guasto a un tir che, in territorio francese, ha sprigionato una
fumata dal vano motore. Alcune persone sono state evacuate e
sono in corso le operazioni di rimozione del mezzo andato in
panne e di fuoriuscita dei veicoli rimasti incolonnati. Sul
posto sono intervenuti i vigili del fuoco e le ambulanze di
entrambi i Paesi, come da procedura di sicurezza.
