#titolo ALIMENTARE: SPECK MOSER PREMIATO IN GERMANIA - Qualit√° Alto Adige
 
     (ANSA) - BOLZANO, 22 FEB - Quattro tipi di speck prodotti
dalla Moser di Naturno sono stati sottoposti, volontariamente,
alle valutazioni qualitative della Dgkl a Bad Salzuflen. Gia'
nel 2010 la societa' Moser srl aveva ricevuto tre volte il
premio oro ''Goldener Dlg-Preis'' per lo speck Alto Adige Igp,
presentato nelle piu' svariate confezioni e quest'anno la
valutazione e' stata confermata. 
   La Dlge' stata fondata nel 1885. Oggi conta oltre 22.000 soci
ed e' una delle 4 organizzazioni leader nel settore
agro-alimentare in Germania. La societa' e' considerata una
delle piu' importanti organizzazioni di settore, politicamente
indipendenti, operanti nell'ambito del controllo di qualita'. Il
premio oro attesta l'ottima qualita' del prodotto che viene
valutata in base alle sue caratteristiche qualitative ed
estetiche, alla consistenza, al profumo e - in misura
preponderante - al suo sapore. I rigidi controlli di qualita'
della Dlg nonche' la nomina di Speck e pancetta a Sapore
dell'anno 2012 confermano gli standard di qualita' dei prodotti
Moser. In estate, l'Impresa aprira' presso la propria sede a
Naturno la ''Speckworld''.(ANSA).
           

 
