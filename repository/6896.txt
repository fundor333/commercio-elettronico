#titolo Rinnovabili: 70 mld dlr investiti da aziende top50 in 2011 - Speciali ed Eventi - Ambiente&Energia
  ROMA - Nel 2011 le 50 aziende al top delle energie rinnovabili hanno effettuato 572 operazioni in tutto il mondo per 63,2 Gigawatt e 69,3 miliardi di dollari in investimenti. Queste alcune anticipazioni dell'Irex International Report di Althesys (societa' specializzata nella consulenza stragetica nei settori dell'ambiente, dell'energia, delle utilities e delle infrastrutture) che sara' presentato domani nella sede del Gestore dei Servizi Energetici (Gse) e il 16 ottobre a Bruxelles alla Commissione Ue. 
Il rapporto sui 50 maggiori operatori a livello globale nelle rinnovabili ('The strategies of the 50 leading companies in the global renewable industry') racconta di ''un dominio cinese nella fabbricazione dei pannelli fotovoltaici'', con due aziende asiatiche tra le prime tre in classifica a livello mondiale per fatturato; mentre ''l'Europa prevale ancora per installazioni'' e ''nell'eolico e' leader nelle tecnologie''. 
Il settore delle rinnovabili anche italiane - afferma Alessandro Marangoni, Ceo di Althesys e capo del team di ricerca - e' ''sempre piu' internazionale con alcuni top player che hanno fatto da apripista. Nel 2011 anche societa' di dimensioni piu' ridotte hanno realizzato una parte cospicua del proprio fatturato all'estero''. Tra le tendenze, ne emergono due in particolare: ''Il settore continua a essere redditizio per le utility, mentre i costruttori di tecnologia segnano il passo''. 
Alla presentazione dello studio - che prende in esame anche l'andamento in Borsa delle 'Top 50' - saranno presenti il ministro dell'Ambiente Corrado Clini e l'mministratore delegato di Enel Green power (unica italiana nelle 'Top 50'), Francesco Starace.  
