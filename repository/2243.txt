#titolo Fabbrica ex GM costruyira' auto low-cost a 3 ruote - Industria e Mercato - Motori
  ROMA - Nuova proprieta' per l'ex stabilimento di assemblaggio della General Motors a Shreveport, in Louisiana.La fabbrica acquisita da Elio Motors sara' utilizzata, riferisce la Reuters, per la costruzione di veicoli economici a tre ruote che avrebbero, a detta del costruttore, una percorrenza media di quasi 34 km/litro. La nuova auto a tre ruote dovrebbe costare 6.800 dollari, pari a circa 5200 euro, completa di 3 airbag, alzacristalli elettrici e aria condizionata. Elio Motors e Racer Trus,t che possiede la proprieta' dal fallimento GM, non hanno reso note le condizioni dell'accordo che dovrebbe chiudersi in primavera. L'impianto Shreveport sara' la 25/a ex proprieta' GM venduta, dal marzo 2011, per un ritorno di oltre 27 milioni di dollari, pari a 20,5 milioni di euro. Alla Racer Trust e' stato affidato l'incarico di vendere 89 sedi, in 14 stati, lasciate da GM dopo il fallimento del 2009 e il piano di salvataggio da 50 miliardi di dollari dei contribuenti. 
 La produzione nello stabilimento ex GM e' cessata lo scorso agosto. La GM aveva continuato in un altro impianto, ufficialmente conosciuto come Revitalizing Auto Communities Environmental Response Trust.  Fondata nel 2008, Elio Motors costruira' i veicoli a tre ruote nella fabbrica costruita nel 1981 e ampliata nel 2002. La proprieta' comprende un impianto di verniciatura, una centrale elettrica, un impianto di trattamento delle acque di scarico, un raccordo ferroviario e 530 ettari di terreno. Elio Motors ha detto che prevede di iniziare la produzione dei veicoli a meta' 2014 con ''importanti assunzioni'' nel secondo trimestre di quell'anno, fino alla piena occupazione con 1.500 persone, raggiunta a fine del 2015. Gli addetti della Elio Motors guadagneranno, secondo i funzionari della Louisiana, uno stipendio medio annuo di 47.700 dollari piu' i benefits, pari a 36.376 Euro, mentre la societa' fara' un investimento di capitale di 100 milioni di dollari, circa 76 milioni di euro.  La Elio Motors dovrebbe iniziare, a detta dei funzionari governativi della Louisiana, i lavori di ristrutturazione dell'impianto all'inizio di quest'anno. L'azienda ha detto di voler utilizzare per la produzione circa un terzo dei metri quadrati a disposizione. 
 L'industriale Stuart Lichter, presidente del gruppo Los Angeles Industrial Immobiliare, ha gia' acquisito altri siti ex GM e acquistera', a detta dei funzionari governativi, 230 ettari di Shreveport, in societa' con Elio Motors, e ne dara' in locazione alcune porzioni ad altri affittuari. Elio Motors ricevera', secondo i funzionari, un pacchetto di incentivi dal dipartimento dello Sviluppo Economico della Louisiana, ma anche la Commissione Caddo Parish sta negoziando potenziali incentivi.  
