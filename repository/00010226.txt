#titolo TURISMO: CONVEGNO SU QUELLO SOSTENIBILE A BOLZANO - Qualit√° Alto Adige
 
     (ANSA) - BOLZANO, 4 MAR - Muoversi, abitare, nutrirsi. Sono
questi i tre temi principali che verranno trattati mercoledi' 6
marzo all'Eurac di Bolzano in occasione del primo convegno sul
turismo sostenibile in Alto Adige dal titolo ''Bolzano e
dintorni: un modello per la Regione Alpina''.
   Il convegno e' stato organizzato dal Segretariato permanente
della Convenzione delle Alpi, dall'Accademia Europea e
dall'Azienda di Soggiorno e Turismo del Comune di Bolzano. Molte
saranno le presenze e gli interventi di istituzioni e esperti
del settore che affronteranno questo argomento analizzando la
citta' di Bolzano e altre realta' a noi vicine e lontane; ogni
sessione sara' suddivisa in due sezioni: ''la citta' che
insegna'' de ''la citta' che impara'', un modo molto
interessante per mettere a confronto la realta' del capoluogo
altoatesino con le altre realta' nazionali ed internazionali.
   Il convegno rientra tra gli eventi promossi in occasione
della prima edizione della Festa della Primavera Alpina, dal 4
all'8 marzo, iniziativa organizzata dalla Presidenza di turno
italiana e dal Segretariato permanente della Convenzione delle
Alpi. (ANSA).
           

 
