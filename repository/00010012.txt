#titolo Per Barack e Michelle la stessa emozione - Photostory Primopiano
"Voglio affrontare l'evento più significativo di questo fine settimana, la frangetta di Michelle": Barack Obama, a poche ore dalle celebrazioni ufficiali per il giuramento del suo secondo mandato, ha scherzato sul nuovo look della First Lady. "Prima di tutto, adoro Michelle, e amo il suo nuovo taglio. Sta molto bene, lei sta sempre bene", ha detto durante la serata di gala al National Building Museum, tra gli applausi dei presenti. 
 Quattro anni dopo, è in effetti la frangetta di Michelle la differenza più evidente nelle istantanee che immortalano la coppia presidenziale durante le celebrazioni per l'insediamento alla Casa Bianca. Abiti diversi, capelli più bianchi per Barack Obama, ma stessi baci, sorrisi, saluti. 
    
