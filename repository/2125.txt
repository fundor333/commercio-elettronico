#titolo Furti con spray urticante, arresto - Piemonte
     (ANSA) - TORINO, 17 MAR - Hanno derubato coetanei nelle vie
dello struscio, a Torino, utilizzando spray urticante. Sono due
marocchini di 17 e 15 anni, individuati dalla polizia dopo che,
ieri pomeriggio, avevano aggredito due ragazzini italiani: a uno
avevano strappato il berretto, mentre non sono riusciti a
sottrarre loro i telefoni cellulari. 
   Il piu' giovane e' stato arrestato perche' in possesso del
berretto, l'altro e' stato denunciato, oltre che per la rapina,
per il porto abusivo di armi.
