#titolo Maratona tv per il match contro la Danimarca - Visto da...
  (ANSA) - TOKYO - Il Giappone si prepara alla maratona tv di stanotte in vista del match contro la Danimarca, decisivo per stabilire il passaggio al turno a 16 squadre nell'ambito del gruppo E.  (ASCOLTA L'AUDIO) 
I Blue Samurai, titola il quotidiano Yomiuri, sono 'pronti a vincere la partita della loro vita', riferendosi all'ipotesi di storico approdo alla fase successiva, prima volta fuori dai confini nazionali dopo l'edizione del 2002 co-ospitata con la Corea del Sud. Il tam tam sul web ha portato alla costruzione dei network in tutto il Sol Levante dei luoghi di ritrovo per la trasmissione collettiva della partita, in piena notte (alle ore 3.30 locali, le 20.30 di giovedi' in Italia). Ad esempio, sono 46 i punti di 'public view' a livello nazionale collezionati da Football Web Magazine, tra cui il Nakata netcafe' di Harajuku (a Tokyo), il bistro' dell'ex nazionale nipponico e giocatore della Roma, Hidetoshi Nakata. Sono 13 i siti nella capitale, tra cui uno d'eccezione: l'ambasciata di Danimarca ha deciso, infatti, di aprire le porte e di ospitare i tifosi danesi e non solo. 
 Sostegno pieno al Giappone dall'ex 'gran campione' di sumo Asashoryu, il 'bad boy' della lotta tra pesi massimi di nazionalita' mongola (Dolgorsuren Dagvadorj e' il suo vero nome), ma in grado di commuoversi e di cantare a squarciagola l'inno nipponico (Kimi Ga Yo) tutte le volte che si e' aggiudicato i tornei, al momento della premiazione. 
Â '' Tifo molto per il Giappone, ma - aggiunge - penso che l'Argentina sia questa volta la squadra migliore''.  
