#titolo Maro': pronte nuove garanzie Italia per licenza Natale - Uomini e Mare - Mare
   (ANSA) - KOCHI (INDIA), 19 DIC - I legali dei marò  Massimiliano Latorre  e  Salvatore Girone  presenteranno oggi all'Alta Corte del Kerala le ulteriori garanzie chieste alla Repubblica italiana riguardanti la possibile concessione di una 'licenza' per trascorrere il Natale in Italia. Lo ha appreso l'ANSA a Kochi. 
 Una fonte italiana che segue direttamente la vicenda ha confermato che "da Roma sono arrivati i documenti necessari a rafforzare le nostre garanzie relativamente a quanto contenuto nella richiesta presentata venerdì". 
 Dopo l'aggiornamento di 24 ore disposto ieri dal giudice, l'udienza é stata fissata oggi per le 13,45 (le 9,15 italiane).(ANSA).  
