#titolo Ruspe continuano demolizioni a Tertenia - Sardegna
     (ANSA) - NUORO, 13 MAR - Le ruspe vanno avanti e continuano gli
abbattimenti delle costruzioni ritenute abusive edificate sulla
costa della Marina di Sarrala a Tertenia. Terzo giorno per
operai e mezzi meccanici. Così, dopo le due case già abbattute,
questa mattina è stata aggredita in località Foxi murdegu una
villetta di due piani di 100 mq a 110 metri dal mare. Grande
schieramento di forze dell'ordine ma nessun blocco o
manifestazione della popolazione teso a contrastare la decisione
della Procura di Lanusei.
