#titolo A Ginevra di scena con la Mazda6 e la MX-5 limited edition - Prove  e Novit√† - Motori
  GINEVRA - Al salone di Ginevra Mazda e' presente con la nuova generazione della Mazda6 che si trova nello stand accanto alla MX-5 limited edition 2013 e a tre serie speciali Spring 2013 (Mazda2, 3 e 5) non disponibili pero' per il mercato italiano. 
Basata sulla concezione 'Kodo - Soul of Motion', la nuova Mazda6 si ispira al concept Takeri. A bordo le tecnologie Skyactiv garantiscono maneggevolezza, prestazioni e consumi ai vertici del segmento. Infatti sia i motori benzina che diesel puliti sono all'avanguardia, grazie alla tecnologia innovativa realizzata per la combustione interna abbinata con trasmissioni rivoluzionarie e sistemi ausiliari allo stato dell'arte come i sistemi i-stop ed i-Eloop. E il tutto e' stato progettato internamente in Mazda.      A Ginevra anche la MX-5 che richiama fortemente il modello originale degli anni '80. Ma e' piu' sicura, anche per i pedoni grazie al sistema di cofano attivo ed al paraurti anteriori di progettazione specifica. Questa nuovissima versione e' dotata di ruote in lega da 17'' con speciale finitura lucida ed e' offerta in 4 tinte: il Copper Red (non disponibile in Italia) ed il Meteor Gray (esclusivo dell'edizione speciale), Stormy Blue e Brilliant Black. C'e' anche la possibilita' di scelta fra la Roadster con la capote in tela di color tabacco e la Roadster Coupe' con il tetto rigido ripiegabile elettricamente in solo 12 secondi senza compromettere la capacita' del baule.      Orientata alla filosofia Jinba Ittai, la limited edition MX-5 offre interni in pelle tabacco ed un elegante profilo di finitura argentato sulla plancia, sulle razze del volante e le coperture del roll bar. Praticita' e comfort nella funzionalita' sono garantiti dal retrovisore interno fotocromatico dal sistema di climatizzazione automatico. Ulteriori dotazioni di serie comprendono la connettivita' Bluetooth ed un sistema di navigazione Sanyo TomTom da 5.8'' con technologia touch screen. 
Il cuore della MX-5 e' in uno dei due possibili motori a benzina, entrambi pronti e prestanti: il MZR 1.8 ed il MZR 2.0, che erogano rispettivamente 126 CV e 160 CV con cambio manuale a 6 marce tutti con la trazione posteriore specifica di Mazda.  
