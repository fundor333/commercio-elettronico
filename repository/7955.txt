#titolo Vandali contro banche e poste a Torino - Piemonte
     (ANSA) - TORINO, 13 MAR - Un gruppo di vandali nella notte ha
danneggiato le filiali di due banche, la Unicredit e la Banca
del Piemonte, e un ufficio postale del popolare quartiere
Barriera di Milano, a Torino. Danneggiate le vetrate a colpi di
piccone e imbrattati i muri con la scritta ''Basta sfratti,
pagherete tutto''. Secondo i carabinieri che indagano, si tratta
di un atto di matrice anarchica. Potrebbe essere una vendetta
per l'arresto di tre attiviste avvenuto lunedi' dopo il raid
all'ufficio protesti.
