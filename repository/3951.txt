#titolo Salame felino e mela rossa Cuneo conquistano Igp Ue - Agroalimentare - ANSA Europa
     (ANSA) - BRUXELLES, 6 MAR - Il 'Salame Felino' ha
conquistato a livello europeo una nuova Indicazione geografica
protetta (Igp) per l'Italia, che da ora sara' tutelata da
imitazioni e falsi. La Commissione europea infatti, ha dato il
via libera finale al riconoscimento ufficiale della nuova Igp
iscrivendola nello speciale registro che protegge le eccellenze
agroalimentari europee: dalle denominazioni d'origine (Dop) alle
indicazioni geografiche (Igp). Il registro Ue - di cui l'Italia
e' leader -  e' ricco di oltre mille eccellenze agroalimentari. 
   Oggi anche la piemontese 'Mela Rossa Cuneo'' ha conquistato 
una nuova Indicazione geografica protetta (Igp) per l'Italia
contro imitazioni e falsi. La Commissione europea ha appena dato
il via libera definitivo  alla richiesta dell'Italia di
registrare questa eccellenza agricola nel Registro Ue delle
oltre mille indicazioni geografiche protette, di cui l'Italia e'
leader. Per il 'Salame Felino' la registrazione e' effettiva da
oggi, mentre per la 'Mela Rossa Cuneo' bisognera' attendere il
prossimo 15 marzo, giorno della pubblicazione della decisione
sulla Gazzetta ufficiale della Ue.(ANSA).
