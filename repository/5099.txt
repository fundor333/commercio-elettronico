#titolo Fiat, 'Facebookoffer' per la festa del papa' - Dalle Aziende - Motori
  ROMA - Iniziativa di Fiat per la festa del papa'. Domani il Lingotto lancera' la sua settima 'Facebookoffer' riservata a tutti i papa' che acquisteranno in Italia, entro il 31 marzo, una nuova vettura Fiat con il coupon dedicato.          Scaricabile solo a partire da domani dalla fan page Fiat su Facebook, il buono on line - precisa una nota - offre in omaggio un corso di guida sicura o, in alternativa, un navigatore TomTom con servizi Live legati alla sicurezza e al traffico. Fiat Group Automobiles intende premiare coloro che fanno della sicurezza stradale un impegno quotidiano prendendosi cura dei propri cari anche a bordo di un'automobile; da sempre ritiene fondamentale sensibilizzare l'opinione pubblica sull'importanza strategica che rivestono i temi della sicurezza, della prevenzione e dell'educazione stradale. 
Per questo il gruppo e' in prima fila nelle iniziative che si pongono questo ambizioso obiettivo sociale, proprio come il corso di guida sicura della nuova 'Facebookoffer'. Si tratta di una vera e propria full immersion, della durata di un giorno, nel mondo della sicurezza e del corretto comportamento alla guida. Il cliente-papa' effettuera' il corsoscegliendo la sede piu' comoda tra le strutture della DrivingUniversity ubicate a Milano, Siena, Latina e Sarno. 
In alternativa, nel caso in cui l'acquirente fosse impossibilitato a effettuare il corso di guida sicura, ricevera' in omaggio un TomTom GO 1005 Live, il navigatore di ultima generazione che garantisce la massima sicurezza e semplicita' d'uso anche grazie al sistema di comando vocale.      La nuova iniziativa dedicata ai papa' arriva dopo il successo riscosso dalle prime sei 'Facebookoffer' che, in soli cinque mesi di attivita', hanno registrato oltre 80 mila download dei coupon riservati.  
