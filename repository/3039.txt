#titolo A 108 anni vota per la prima volta, per Obama - Mondo
NEW YORK - Joanna Jenkins, di Beaufort, Sud Carolina, ha 108 anni, e per la prima volta martedì prossimo voterà per eleggere il suo presidente.  
 L'anziana signora non ha mai votato finora, perché lei e i suoi famigliari pensavano che non sapendo leggere, né scrivere, e non avendo un valido documento dello Stato, non fosse in regola con le leggi elettorali. Invece, ora hanno scoperto che poteva essere registrata come 'elettore assente', ed esprimere la sua preferenza.  
 Per chi voterà Joanna? Per Barack Obama. "Ogni volta che vede il presidente in televisione si entusiasma", ha spiegato la cugina Shirley Lee. E per molti, l'anziana donna è diventata il simbolo del fatto che per compiere il proprio dovere civico e andare alle urne non è mai troppo tardi.   
