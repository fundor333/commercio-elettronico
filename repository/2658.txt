#titolo Con l'arrivo delle Feste in agguato Christmas Blues - Stili di vita - Salute e Benessere
  Tutti si scambiano doni, si salutano, parlano del piu' e del meno: in casa c'e' un gran fermento e via vai di persone. Sembra regnare l'allegria, solo per voi non e' cosi'. Anzi, le Feste vi creano un senso di fastidio e la sola idea che tra pochi giorni sarete costretti a una "convivenza forzata" con amici e parenti vi fa sentire ansiosi. 
Rassicuratevi: quello che vi affligge si chiama Christmas Blues, malinconia del Natale, e passera' come per magia una volta trascorsi i giorni di vacanza. Chiamarla depressione e' forse troppo, come spiega la dottoressa Francesca Sacca', psicologa e psicoterapeuta, ma di sicuro "puo' capitare che in questo periodo dell'anno si finisca per fare dei bilanci e si possa essere piu' malinconici e apatici del solito". Ad essere maggiormente colpiti dal fenomeno, secondo la specialista, sono persone dai trent'anni in su, che dal confronto che spesso  appare impietoso con i coetanei, soprattutto parenti, ricavano un senso di frustrazione, mentre anziani e giovanissimi sembrano esserne quasi immuni. Il consiglio per vivere meglio questi giorni? Â "Essere piu' flessibili e leggeri, agendo il piu' possibile sulla base dei propri desideri e riuscendo anche a dire qualche no - spiega Sacca '- chi ci sta accanto, se spiegheremo bene le nostre ragioni, sapra' capirle". "In ogni caso e' importante vivere il confronto con gli altri con serenita' e in maniera costruttiva - conclude la specialista - anche se ci sono delle differenze che vanno a nostro sfavore cerchiamo di lavorare sul positivo, su quanto di buono potremmo fare".  
