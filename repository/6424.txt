#titolo Ue: bilancio; Rinaldi (Idv), a Consiglio manca visione - La voce degli Eurodeputati - ANSA Europa
     (ANSA) - BRUXELLES, 13 MAR - L'accordo sul bilancio
comunitario raggiunto lo scorso febbraio dal Consiglio europeo
''manca di visione, trasparenza, legalita' e legittimita'
democratica''. Con queste parole il capodelegazione dell'Italia
dei valori (Idv), Niccolo' Rinaldi, ha commentato il voto di
oggi della plenaria di Strasburgo sul bilancio comunitario
2014-2020. 
   ''I governi erano stati avvertiti, e siamo stati di parola. Adesso il Consiglio si prepari a rinegoziare il bilancio
pluriennale con il Parlamento'', ha affermato Rinaldi, secondo
cui ''non ha senso aver tagliato laddove c'e' pi√π bisogno, come
investimenti per la ricerca, per lo sviluppo o per le
infrastrutture''. 
   L'eurodeputato ha chiesto un bilancio ''con un massimo grado
di flessibilita' tra le diverse rubriche per poter rispondere
alle necessita' di crescita e alle sfide del futuro''. Inoltre,
Rinaldi ha espresso l'auspicio che venga varata ''una tabella di
marcia per l'introduzione di un nuovo sistema di autentiche
risorse proprie'' comunitarie, per rompere la dipendenza dell'Ue
dai ''capricci'' degli Stati membri. (ANSA)
           
