#titolo Ue-17:stabile disoccupazione dicembre 11,7%, in Italia 11,2% - Economia e lavoro - ANSA Europa
     (ANSA) - BRUXELLES, 1 FEB - Disoccupazione nella zona euro
stabile all'11,7% a dicembre 2012 rispetto al mese precedente. Stabile anche in Italia al 11,2% (terzo mese consecutivo) mentre
quella giovanile e' in leggero calo: a dicembre e' a 36,6%,
mentre a novembre era a 36,8%. Lo comunica Eurostat. Su base
annua la disoccupazione nella zona euro e' aumentata di 10 punti
(da 10,7% a 11,7%). In calo invece l'inflazione a gennaio nei 17
paesi della moneta unica: secondo la stima flash dell'Ufficio
statistico Ue, dal 2,2% di dicembre scende al 2%. ''La disoccupazione non e' migliorata, a dicembre e' invariata,
il livello resta molto elevato e per la Commissione e'
inaccettabile'', soprattutto ''quella giovanile che e' doppia''
rispetto a quella media, ha sottolineato il portavoce del
commissario Ue agli affari sociali Lazslo Andor, ribadendo
l'invito a tutti gli stati membri ad approvare subito lo schema
di garanzie per i giovani proposto da Bruxelles a
dicembre.(ANSA).
