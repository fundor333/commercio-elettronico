#titolo Alf rivendica rapimento pappagallo - Toscana
     (ANSA) - MASSA (MASSA CARRARA), 14 MAR - Con una lettera
arrivata alla redazione locale di Massa del Il Tirreno, la Alf
(Animal Liberation front), ha rivendicato il rapimento di
Garibaldi, pappagallo di razza ara brasiliana, scomparso dalla
sua voliera nella notte tra il 7 e l'8 marzo. ''Sta bene -
scrive la Alf nella lettera - non rischia di morire, ha ricevuto
le cure adeguate''. Sarebbe stato visitato da una equipe di
veterinari ''che lo hanno trovato deperito, depresso, con le ali
atrofizzate''.
