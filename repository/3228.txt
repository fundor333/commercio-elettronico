#titolo 8 marzo: appello Anaao, Parlamento sostenga lavoro donne Ssn - Associazioni - Salute e Benessere
     (ANSA) - ROMA, 08 MAR - Un ''impegno concreto a sostegno
della parita' salariale e di carriera, di politiche a favore
della conciliazione lavoro&#8211;famiglia, della flessibilita' degli
orari di lavoro, dell'adeguamento della normativa sul part-time,
dell'estensione delle tutele ai contratti atipici''. E' quello
che chiede l'Anaao Assomed, il principale sindacato dei medici
ospedalieri, ai neo parlamentari, e soprattutto alle numerose
parlamentari elette, e al futuro Governo.    ''Alle donne parlamentari - si legge nell'appello dell'Anaao
- chiediamo di non dimenticare che sono proprio le donne l'asso
nella manica delle nazioni piu' evolute, che lo sviluppo
potenziale di un Paese dipende dal superamento del gender gap e
che e' fondamentale l'intervento dei Governi per ottenerlo.    ''I dati del Global Gender Gap 2012 - prosegue il sindacato -
il rapporto mondiale del World Economic Forum sulle differenze
tra uomo e donna, che analizza le disparita' di genere in 135
Paesi secondo quattro grandi parametri (la partecipazione
politica, la salute, l'istruzione e la partecipazione economica)
vedono l'Italia all'80/o posto della classifica generale,
facendole perdere in un solo anno ben sei posizioni (e non solo
perche' 'gli altri hanno fatto meglio'). Evidentemente il nostro
e' un Paese che invoca equita', solidarieta' e pari opportunita'
a parole, ma nei fatti poco riesce a fare per scardinare
condizionamenti e radicati retaggi culturali di cui soffre''. 
   ''L'Anaao Assomed - conclude la nota - chiede quindi di
passare, senza ulteriori esitazioni, dalle parole ai fatti
attraverso una revisione dell'organizzazione del lavoro e dei
contratti di lavoro, la puntuale applicazione delle norme gia'
esistenti a tutela di maternita', paternita', disabilita' e la
loro estensione alle lavoratrici e lavoratori precari''. (ANSA).
