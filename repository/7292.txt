#titolo Lavoro: in malattia ma corre maratona - Cronaca
(ANSA) - LIVORNO, 5 DIC - Era in malattia ma ha corso la maratona di Firenze, il 25 novembre scorso, ed e' stato ripreso in un video che e' finito anche su internet. L'azienda ha cosi' avviato nei suoi confronti la procedura che porta al licenziamento e ha segnalato il fatto alla Procura. Protagonista della vicenda e' un dipendente dell'Asa, l'azienda pubblica che gestisce l'acqua a Livorno. L'uomo, un cinquantenne, da 4 mesi era in malattia dopo un incidente avvenuto mentre era in  servizio.  
