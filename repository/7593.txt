#titolo A Roma Via Borgognona sempre piu' street gourmet - In Breve - Terra&Gusto
  - ROMA- Connubio di moda e cibo nel segno del lusso a Via Borgognona, nel cuore di Roma. ApreÂ  'Tartufi & friends', un locale dove e' possibile degustare il prezioso tubero a tutto pasto, da informali panini-gourmet a base di culatello fichi e tartufo (5 euro), a inedite proposte come la mozzarella di bufala campana Dop con miele al tartufo, fino all'amaro e i dessert a tema.  
Ad aprire questo locale suddiviso in una sala per il take away, con 100 prodotti tartufati, e uno spazio-degustazione, sono Eleonora e Angelo Sermoneta, da 40 anni nomi consolidati dello shopping d'alta moda nella capitale (cachemere e accessori) e forti dell'esperienza nel luxury food con l'adiacente pasticceria francese Laduree. 
Tartufi & Friends Truffle Lounge e' unico nel suo genere, e si pone l'obiettivo di presentare l'aromatica trifola sia in abbinamento ad altre eccellenze della tavola italiana, sia come souvenir tutto italiano. In previsione aperture internazionali a Londra, Parigi, Milano e Mosca, che consentiranno, dicono i Sermoneta, al pubblico straniero di approfondire la conoscenza del tartufo.  
