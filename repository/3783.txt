#titolo Barista aggredito a Forli', e' grave - Cronaca
     (ANSA) - FORLI', 17 MAR - E' ricoverato in gravi condizioni,
ma vigile, all'ospedale di Forli' un uomo di 67 anni titolare di
un bar nel centro storico, aggredito davanti al locale la scorsa
notte. I due presunti aggressori, marocchini, sono stati fermati
dalla polizia. Secondo una prima ricostruzione, i due erano
ubriachi, e davanti al bar avevano gia' litigato con altre
persone, che se ne sono andate. I due poi hanno danneggiato una
vetrina. Il barista e' uscito ed e' scattata l'aggressione.
