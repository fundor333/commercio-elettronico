#titolo Nuovo slancio verde per New York - MobilitÃ  - Ambiente&Energia
 
            
            ROMA - 'Slancio verde' per New York: secondo quanto riportato
dalla CBS, il piano del sindaco Michael Bloomberg prevede di
dotare nei prossimi sette anni i parcheggi pubblici di stazioni
di ricarica per i veicoli elettrici. La settimana scorsa, durante una conferenza stampa al City Hall
di New York, Bloomberg ha delineato una visione ''piu' verde''
per la Grande Mela. Nel suo discorso - elaborato prima della
fine del suo terzo mandato come sindaco della citta' - il primo
cittadino ha definito un nuovo piano che aumenterebbe il numero
dei parcheggi per le auto elettriche ed intraprenderebbe il
riciclo delle materie plastiche e di altri rifiuti alimentari. ''Quest'anno - ha affermato Bloomberg - porteremo sui lati dei
marciapiedi delle postazioni di ricarica per i veicoli elettrici
che consentano ai guidatori di ricaricare la batteria in appena
30 minuti. Inoltre lavoreremo con il Comune per modificare il
codice edilizio in modo tale da rendere fino al 20 per cento di
tutti i nuovi spazi di parcheggio pubblici (10.000 previsti)
cablati e pronti per i veicoli elettrici''. Bloomberg ha anche ipotizzato di vietare gli imballaggi per
alimenti in polistirolo utilizzati dai supermercati e
ristoranti, seguendo la politica gia' attuata sulla costa
occidentale da Los Angeles, San Francisco, Portland e Seattle.
