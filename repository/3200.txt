#titolo Sfida all'ultimo scatto tra i funamboli del fuoripista  - Spettacoli e Sport
  Nella quinta edizione del 'contest', squadre composte da rider, professionisti della montagna e fotografi avranno 84 ore di tempo per realizzare un book fotografico in tempo reale, sfruttando tutto quello che il comprensorio puo' regalare agli appassionati del freeride, con temi quali la sicurezza in montagna, i panorami, il freeride e il free-style, il jibbing e l'offerta dedicata al fuoripista, dalla Vallee Blanche alla Val Ferret fino al comprensorio Checrouit-Val Veny, Per i rider, l'attenzione dovra' concentrarsi sul cote' stilistico delle evoluzioni, mentre i fotografi dovranno cogliere l'aspetto artistico, cercando di valorizzare la creativita' e l'estro di ciascun atleta. Una selezione di immagini sara' esposta per le vie del centro di Courmayeur e sara' oggetto di un premio del pubblico (voto on line), mentre i book fotografici saranno valutati da una giuria specializzata. La cerimonia di premiazione si svolgera' durante la serata conclusiva di sabato 2 marzo al Jardin de l'Ange, nel centro di Courmayeur.   
