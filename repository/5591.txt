#titolo Porto: Autorita' Trieste, Commissione internazionale esperti - Autorità Portuali Friuli Venezia Giulia - Mare
     (ANSA) - TRIESTE, 15 MAR -L'Autorità Portuale sta costituendo
una Commissione di esperti internazionali che analizzi e
approfondisca le possibilità di sviluppare nuovi aspetti
normativi del Porto Franco di Trieste derivanti da una più
completa attuazione delle prerogative dell'Allegato VIII al
Trattato di Pace di Parigi 1947, e formulare proposte pratiche.    Ad oggi, infatti, spiega l'Autorita', i benefici attuati del
regime di Porto Franco sono essenzialmente doganali, vanno
sviluppati quelli di natura fiscale. Trieste e' l'unica città
portuale europea ad avere un privilegio giuridico internazionale
di questo tipo, che gli assegna libertà d'azione doganale,
fiscale, commerciale ed industriale molto piu' ampia delle altre
zone franche. L'Autorità Portuale, che ha già organizzato due
convegni di rilievo nazionale ed internazionale per divulgare e
sviluppare le potenzialità del Porto Franco di Trieste, ritiene
che vadano sviluppate le strutture logistiche e di trasporto/
stoccaggio, e vadano create partnership industriali centrate sul
trasferimento tecnologico, con un moderno regime di 'free zone'.    Le Associazioni di categoria hanno dato disponibilità alla
stesura di un manuale dei vantaggi di cui possono fruire le
imprese di logistica e di produzione di beni e servizi nel Porto
Franco di Trieste. (ANSA).
