#titolo Infiniti, Weinmann a capo della comunicazione globale - I Protagonisti - Motori
  ROMA - Novita' in casa Infiniti. Stefan Weinmann e' stato nominato direttore generale della comunicazione globale del marchio. A partire dal primo aprile, Weinmann avra' la responsabilita' di sovraintendere a tutte le funzioni della comunicazione globale del brand incluso il prodotto, il lifestyle, la comunicazione interna e corporate. 
Ricoprira' questa nuova posizione dal Quartier Generale di Infiniti a Hong Kong riportando direttamente a Johan de Nysschen, Presidente di Infiniti Motor Company Ltd. 
Weinmann approda a Infiniti Motor Company Ltd. da Adam Opel AG in Germania dove recentemente ricopriva la carica di direttore generale comunicazione interna e Alliance, dopo esser stato responsabile Corporate Affairs per Opel. Durante i 22 anni trascorsi in Opel e GM ha ricoperto diversi ruoli dirigenziali strategici, esterni ed interni, nazionali ed internazionali. 
''E' un privilegio per me entrare in Infiniti, un marchio in crescita che ha in serbo molte novita' per un entusiasmante futuro - ha detto Weinmann - Non vedo l'ora di dare il mio contributo per accelerare la presenza e la crescita di Infiniti in tutto il mondo''.  
