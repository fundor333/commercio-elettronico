#titolo La prima immagine della discesa di Curiosity - Spazio & Astronomia - Scienza&Tecnica
  Arrivato il primo scatto di Curiosity immortalato nel pieno della sua discesa su Marte, nei sette minuti di 'terrore' di manovre spettacolari. L'immagine del rover rallentato dal paracaduto un minuto prima di toccare la superficie del pianeta e' stata catturata dagli strumenti a bordo di Mars Reconnaissance Orbiter (Mro), una delle tre sonde in orbita marziana che seguivano la discesa di Curiosity. 
La foto mostra chiaramente Curiosity durante le fasi finali della sua discesa rallentato dal paracadute che appare completamente gonfio, pochi secondi prima attivare la discesa controllata mediante lo Sky Crane, una sorta di gru che fermandosi a pochi metri di altezza grazie a dei retro razzi ha poi calato delicatamente il rover al suolo. 
L'immagine e' stata ottenuta dallo strumento High-Resolution Imaging Science Experiment (HiRISE) a bordo della sonda Mro impegnata in quel momento riceveva i dati di telemetria provenienti da Curiosity.  
