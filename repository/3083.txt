#titolo Di corsa verso la punta piu' a est d'Italia: la Puglia si fa ‘trail’ - In Viaggio
   Un percorso di quasi 400 chilometri da percorrere in 7 giorni partendo da Minervino Murge con arrivo a Santa Maria di Leuca, passando per alcuni dei luoghi piu' affascinanti della Puglia come Castel del Monte, Gioia del Colle, Alberobello, Locorotondo, Cisternino, Ostuni, Ceglie Messapica, Francavilla Fontana, Galatina, Laghi Alimini e Specchia. Da sabato 9 a venerdì 15 febbraio il trail running, variante della corsa che si svolge su percorsi normalmente utilizzati per l'escursionismo, ha nella Puglia il teatro della nuova 'Soul Experience'. Dopo il successo del 'Basilicata Coast to Coast' e di 'Elba Deep Blue Trail', quattro runner si alternano nella corsa lungo questo inedito trail: Tite Togni, Stefano Marta, Augusto Mia Battaglia e Davide Orlandi. Una corsa che vissuta in real time grazie al sito internet Distanceplus.com Ad accoglierli alla partenza un'abbondante, affascinante ed imprevista nevicata che ha imbiancato Castel del Monte. Il Trail e' una disciplina sportiva nata 20 anni fa in Usa e Francia. Si e' evoluta fino ad arrivare ad oggi con 8000000 runners in Italia di cui 1000000 trailers e 68000000 in Europa. I partner tecnici dell'impresa del Team di Soul Running sono Regione Puglia, Asics, Mercedes-Benz e Timex.  
