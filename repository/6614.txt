#titolo Obama, Thomas Perez segretario lavoro - Mondo
     (ANSA) - NEW YORK, 18 MAR - Il presidente americano Barack
Obama nomina Thomas Perez nuovo segretario al Lavoro. Obama
ringrazia Hilda Solis, il segretario uscente, per il
''fantastico lavoro fatto negli ultimi quattro anni''. Perez "sa
cosa significa fare carriera", afferma Obama, elogiando il fatto
che Perez è la dimostrazione di come chi lavora sodo negli Stati
Uniti può riuscire. Il riferimento è al doppio lavoro di Perez
per pagarsi gli studi. Se confermato sarà l'unico ispanico
nell'amministrazione Obama.
