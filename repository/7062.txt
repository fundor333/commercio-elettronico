#titolo Nasce a Venezia un centro di ricerca avanzata - Ricerca e Istituzioni - Scienza&Tecnica
  Si chiama Joint Research Center for Digital Humanities and Future Cities a Venezia, ed e' il Centro di ricerca avanzata che ha sede presso il Telecom Italia Future Centre di Venezia e ospitera' attivita' di formazione e laboratori specializzati. 
Il progetto nasce dalla collaborazione tra l'Universita' Ca' Foscari Venezia e il Politecnico di Losanna, entrambi attivi sull'unione tra 'computer science' e discipline umanistiche, affiancate da Telecom Italia che mettera' a disposizione il proprio know how tecnologico e di servizio su specifici progetti di ricerca e sviluppo. 
L'accordo e' stato firmato dal Rettore di Ca' Foscari, Carlo Carraro, e dai presidente del Politecnico, Patrick Aebischer, alla presenza del ministro dell'Istruzione dell'Universita' e della Ricerca, Francesco Profumo, e dell'Ad di Telecom Italia, Franco Bernabe'. ''L'iniziativa di oggi - spiega Profumo - ha l'obiettivo di creare la 'catena' che parte dalla formazione e che arriva ad un nuovo modello di sviluppo. Naturalmente in un settore che e' quello di valorizzare il patrimonio culturale di Venezia, come modello, utilizzando le nuove tecnologie perche' questo diventi fruibile, e creando le condizioni perche', partendo dalla formazione di nuove professionalita' strettamente connesse alla ricerca, possa determinare un processo di innovazione e un processo di sviluppo. Il fatto che ci sono gia' due start up in questo settore e' molto significativo''. 
Le competenze tecnologiche d'avanguardia della scuola svizzera si incontrano cosi' con quelle veneziane delle humanities abbinate all'informatica: un'opportunita' di studio e sviluppo di progetti innovativi per giovani ricercatori, un incubatore di ricerca e di formazione avanzata a Venezia, per creare un ambiente di studio internazionale e innovativo. Il Centro, grazie alla collaborazione ed il know how tecnologico di Telecom Italia, primo partner industriale, si avvantaggera' dell' innovation technology piu' avanzata per esplorare il passato e il presente di Venezia. Per Bernabe' ''le risorse artistiche e culturali sono un elemento fondamentale per il rilancio dell' economia italiana ed un uso intelligente del digitale puo' contribuire alla loro piena valorizzazione. Vorremmo che Venezia, oltre ad essere un'incredibile patrimonio artistico ed ambientale diventasse anche una citta' pilota per le modalita' di fruizione, racconto, studio delle risorse artistiche''. 
''I progetti che il Laboratorio sviluppera', alcuni dei quali sono candidati al finanziamento dell'European Research Council, osseerva Carraro - potranno diventare un punto d'incontro tra aree finora lontane degli studi, ma decisamente promettenti per una nuova valorizzazione del nostro cultural heritage''. Tra i primi progetti che saranno sviluppati ci saranno quelli dedicati alle nuove modalita' di fruizione dei contenuti artistici e culturali, la digitalizzazione degli archivi e il relativo content engineering, la governance dei sistemi urbani e le smart cities viste dal punto di vista dei beni artistici e culturali. ''La digitalizzazione degli archivi, nuovi sviluppi nella tecnologia dei sensori e la diffusione capillare dei dispositivi mobili ed 'embedded' - afferma Aebischer - sono solo alcuni esempi di come la tecnologia attuale possa trasformare le collaborazioni tra discipline umane e scientifiche per creare un modello virtuale di Venezia''.  
