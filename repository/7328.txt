#titolo Bosch e PSA rinnovano la collaborazione sull'ibrido  - Industria e Mercato - Motori
  ROMA - Si rinnova la collaborazione tra il marchio Bosch e il gruppo automobilistico Psa Peugeot Citroen. Dopo il sistema ibrido elettrico Axle-Split Bosch a bordo dei veicoli diesel del Gruppo PSA Peugeot Citroen, le due aziende stanno progettando lo sviluppo di un sistema ibrido idraulico. In fase iniziale , nonostante la tecnologia sia adatta a qualsiasi motore tradizionale, compresi i veicoli commerciali leggeri, verra' utilizzata solo per il segmento delle utilitarie.Â  
Costituito da due unita' idrauliche e dai relativi accumulatori di pressione, la propulsione 'power-split' consentira' l'utilizzo di tre modalita' di marcia: benzina, idraulica o abbinando entrambe le propulsioni. Il motore a combustione interna viene azionato in modalita' 'economica' con un carico ridotto e grazie al nuovo sistema ibrido, l'energia cinetica accumulata in frenata e' convertita in energia idraulica e immagazzinata in un serbatoio pressurizzato. Sulle brevi distanze la modalita' idraulica consente alla vettura di circolare a emissioni zero, mentre complessivamente c'e' un abbattimento del 30% di CO2 nel nuovo ciclo di guida europeo e fino al 45% nel ciclo urbano. Il risultato e' un sistema ibrido economico, affidabile e di facile manutenzione. 
La collaborazione tra PSA Peugeot Citroen e Bosch risale a una partnership strategica siglata nel 2008, nell'ambito della quale si e' sviluppata la Peugeot 3008 HYbrid4, la prima autovettura diesel ibrida al mondo con sistema Axle-Split. Il Gruppo francese, insieme a Bosch, ha sviluppato i componenti elettrici nonche' il sistema elettronico di stabilita' ESP. Questa nuova tecnologia e' anche presente nella versione RXH station wagon e HYbrid4 berlina della Peugeot 508 e nella Citroen DS5 HYbrid4, per i quali Bosch fornisce i componenti per la trazione elettrica.  
