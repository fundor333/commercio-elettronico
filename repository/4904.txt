#titolo Resi pubblici documenti su opt-out Londra da Carta diritti Ue - 2013 Anno dell'Europa dei cittadini
  BRUXELLES - La Commissione europea ha deciso di pubblicare i documenti redatti dai propri servizi sulla scelta del Regno Unito di essere escluso dal campo di applicazione della  Carta dei diritti fondamentali dell'Ue . ''L'accesso pubblico ai documenti sul diritto comunitario e' la chiave per conquistare la fiducia dei cittadini'', ha commentato il Mediatore europeo, Nikiforos Diamandouros, accogliendo con favore la decisione presa da Bruxelles.  
   
 Il  Mediatore  aveva invitato l'esecutivo Ue a rendere pubblici i documenti dopo la denuncia presentata da un'Ong belga, che chiedeva di conoscere il motivo per cui i cittadini inglesi non godono degli stessi diritti fondamentali degli altri europei. La Commissione Ue aveva inizialmente respinto la richiesta di Diamandouros, salvo poi tornare sui propri passi.  Londra  aveva ottenuto l' opt-out  dalla Carta durante i negoziati per l'adozione del trattato di Lisbona. 
   
    
             (Segui ANSA Europa su  Facebook  e    Twitter ) 

