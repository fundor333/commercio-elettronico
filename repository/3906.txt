#titolo Stampa inglese ironica e beffarda con l'Italia - Visto da...
  (ANSA) - LONDRA - "Ora sappiamo perchè Capello ha scelto l'Inghilterra!". Con un titolo ironico e beffardo il Daily Mail commenta l'eliminazione dell'Italia che - secondo l'unanimità della stampa britannica - è la peggiore detentrice di sempre. ( ASCOLTA L'AUDIO ) 
 Uno shock la vergognosa uscita di scena degil Azzurri, senza giustificazioni nè attenuanti, "irriconoscibili rispetto alla squadra campione del mondo nel 2006 che aveva concesso solo due gol in tutto il torneo". 
 Severo il Guardian, altrettanto il Times: "Una uscita imbarazzante" per l'autorevole quotidiano che boccia senza appello la squadra di Lippi, "la più deludente degli ultimi anni".  "La grande tradizione italiana tradita ignominosamente dagli Azzurri 2010, mascherati assurdamente da campioni del mondo, e costretti ad abdicare a Ellis Park", scrive il Daily Telegraph. Le lacrime di Quagliarella campeggiano sulla pagina sportiva del Mirror: "Ciao! Italiani tristi sbattuti fuori dal mondiale". Nessuno - tra i commentatori inglesi - ci rimpiangerà.  
