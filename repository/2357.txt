#titolo Eternit: Comune Casale chiede 31 milioni - Piemonte
     (ANSA) - TORINO, 18 MAR - Il Comune di Casale Monferrato
(Alessandria) ha chiesto un risarcimento di 31 milioni di euro a
Stephan Schmidheiny e Louis de Cartier, imputati nel processo
d'appello, in corso a Torino, per le vittime delle esalazioni di
amianto degli stabilimenti italiani della Eternit. In primo
grado la somma accordata dalla corte fu di 25 milioni, che non
sono mai stati versati. Il Comune di Cavagnolo (Torino) ha
invece chiesto la conferma del risarcimento di quattro milioni
ottenuto in primo grado.
