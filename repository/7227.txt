#titolo Moschino,invito a ristorante con sfilata - Cultura e Tendenze
     (ANSA) - MILANO, 14 GEN - Invito a cena da Moschino, in uno
dei ristoranti piu' noti di Milano, quel Giannino dove Franco
Moschino sfilo' con la sua prima collezione nel 1987. Il simbolo
del brand compare dappertutto, perche' i cuori sono su
stoviglie, tovaglioli e persino sull'invito a forma di piatto. I
modelli sfilano tra i tavoli apparecchiati, al ritmo delle
forchette dei circa 130 commensali. Il direttore creativo
Rossella Jardini s'ispira all'eleganza dell'uomo inglese che
veste con il tartan scozzese.
