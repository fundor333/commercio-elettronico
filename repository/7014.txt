#titolo Macchina antinoia e fisica della coda di cavallo, gli Ig Nobel 2012 - Ricerca e Istituzioni - Scienza&Tecnica
  Una macchina antinoia, capace di bloccare chi parla in modo noiso: e' una delle dieci ricerche che si sono aggiudicate gli Ig Nobel 2012, i premi assegnati ogni anno dalla rivista Annales of Improbable Research e consegnati a Boston, in una cerimonia organizzata nell'università di Harvard. 
La macchina scoraggia i discorsi noiosi rinviando all'oratore le sue stesse parole con un piccolissimo ritardo: quel tanto che basta per impedirgli di andare avanti. Arriva dal Giappone e si è aggiudicata il premio per l'Acustica. Per la Fisica una ricerca americana e britannica è riuscita a calcolare l'equilibrio delle forze che modellano e animano i capelli quando si legano a coda di cavallo. 
Il premio per le Neuroscienze non poteva non andare ad un strumento estremamente complesso, ma basato su regole statistiche molto semplici e incredibilmente efficace, tanto da riuscire a rilevare le tracce di attività cerebrale in qualsiasi cosa, perfino nel cervello di un salmone morto. 
Anche le tazzine del caffè sono diventate oggetto di uno studio internazionale: una collaborazione fra Stati Uniti, Canada e Russia si è aggiudicata il premio per la Fluidodinamica perchè ha finalmente scoperto che cosa accade quando una persona cammina tenendo in mano una tazzina di caffè. 
La percezione sessuale nelle scimpanzè ha meritato il premio per l'Anatomia, grazie alla scoperta che gli scimpanzè basta osservare l'immagine del fondoschiena dei loro compagni per riconoscerli a colpo sicuro. Il premio per la medicina se lo è invece guadagnato l'innovativa tecnica per eseguire una colonscopia riducendo al minimo il rischio che il paziente esploda.  
A chimici che provengono da Svezia e Ruanda si deve la soluzione del mistero per cui gli abitanti della cittadina svedese di Anderslov si ritrovano di tanto in tanto ad avere i capelli verdi. Il premio per la Fisiologia si deve invece allo studio olandese che che ha scoperto come, osservando la Torre Eiffel da sinistra, questa sembra più piccola.  
Fra i temi non scientifici, quello per la Letteratura è andato al General Accountability Office del Congresso degli Stati Uniti per la redazione di un rapporto sui rapporti relativi ai rapporti che raccomandano la preparazione di un rapporto sul rapporto di sui rapporti. Il premio per la Pce, infine, è andato alla Russia, con un sistema per trasformare vecchie munizioni in diamanti nuovi di zecca.  
